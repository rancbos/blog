---
title: "《論語》子張"
date: 2020-12-31T20:17:56+08:00
tags: 
- 《论语》
- 子张
categories: 
- 儒
- 《论语》
draft: false
---

> 子張曰：“士見危致命，見得思義，祭思敬，喪思哀，其可已矣。”



> 子張曰：“執德不弘，信道不笃，焉能為有？焉能為亡？”



> 子夏之門人問交於子張。子張曰：“子夏雲何？”對曰：“子夏曰：‘可者與之，其不可者拒之。’”子張曰：“異乎吾所聞：君子尊贤而容眾，嘉善而矜不能。我之大贤與，於人何所不容？我之不贤與，人將拒我，如之何其拒人也？”



> 子夏曰；“雖小道(1)，必有可觀者焉，致遠恐泥(2)，是以君子不為也。”



> 子夏曰：“日知其所亡，月無忘其所能，可謂好學也已矣。”



> 子夏曰；“博學而笃誌(1)，切問(2)而近思，仁在其中矣。”



> 子夏曰：“百工居肆(1)以成其事，君子學以致其道。”



> 子夏曰：“小人之過也必文。”



> 子夏曰：“君子有三變：望之俨然，即之也溫，聽其言也厲。”



> 子夏曰：“君子信而後勞其民；未信，則以為厲己也，信而後谏；未信，則以為谤己也。”



> 子夏曰：“大德(1)不逾閒(2)，小德出入可也。”



> 子遊曰：“子夏之門人小子，當洒掃應對進退，則可矣，抑(1)末也。本之則無，如之何？”子夏聞之，曰：“噫，言遊過矣！君子之道，孰先傳焉？孰後倦(2)焉？譬諸草木，區以別矣。君子之道，焉可诬(3)也？有始有卒者，其惟聖人乎？”



> 子夏曰：“仕而優(1)則學，學而優則仕。”



> 子遊曰：“喪致(1)乎哀而止。”



> 子遊曰：“吾友張也為難能也，然而未仁。”



> 曾子曰：“堂堂乎張也，難與並為仁矣。”



> 曾子曰：“吾聞諸夫子，人未有自致者也，必也親喪乎。”



> 曾子曰：“吾聞諸夫子，孟莊子(1)之孝也，其他可能也；其不改父之臣與父之政，是難能也。”



> 孟氏使陽膚(1)為士師，問於曾子。曾子曰：“上失其道，民散久矣。如得其情，則哀矜(2)而勿喜。”



> 子贡曰：“纣(1)之不善，不如是之甚也。是以君子惡居下流(2)，天下之惡皆歸焉。”



> 子贡曰：“君子之過也，如日月之食焉。過也，人皆見之；更也，人皆仰之。”



> 衛公孫朝(1)問於子贡曰：“仲尼(2)焉學？”子贡曰：“文武之道，未坠於地，在人。贤者識其大者，不贤者識其小者，莫不有文武之道焉。夫子焉不學？而亦何常師之有？”



> 叔孫武叔(1)語大夫於朝曰：“子贡贤於仲尼。”子服景伯(2)以告子贡。子贡曰；“譬之宫牆(3)，赐之牆也及肩，窥見室家之好。夫子之牆數仞(4)，不得其門而入，不見宗庙之類，百官(5)之富。得其門者或寡矣。夫子之雲，不亦宜乎！”



> 叔孫武叔毀仲尼。子贡曰；“無以為也！仲尼不可毀也。他人之贤者，丘陵也，猶可逾也；仲尼，日月也，無得而逾焉。人雖慾自絕，其何傷於日月乎？多(1)見其不知量也。”



> 陳子禽謂子贡曰：“子為恭也，仲尼豈贤於子乎？”子贡曰：“君子一言以為知，一言以為不知，言不可不慎也。夫子之不可及也，猶天之不可階而升也。夫子之得邦家者，所謂立之斯立，道之斯行，馁之斯來，動之斯和。其生也榮，其死也哀，如之何其可及也？”















