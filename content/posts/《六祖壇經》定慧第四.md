---
title: "《六祖壇經》定慧第四"
date: 2020-12-31T21:05:21+08:00
tags: 
- 《六祖坛经》
- 定慧
categories: 
- 佛
- 《六祖坛经》
draft: false
---

師示眾雲：“善知識，我此法門，以定、慧為本。大眾勿迷，言定、慧別。定、慧一體，不是二；定是慧體，慧是定用；即慧之時定在慧，即定之時慧在定。若識此義，即是定、慧等學。諸學道人，莫言先定發慧、先慧發定各別。作此見者，法有二相，口說善語，心中不善，空有定、慧，定、慧不等。若心口俱善，內外一如，定、慧即等。

“自悟修行，不在於诤；若诤先後，即同迷人，不斷勝負，卻增我法，不離四相。善知識，定、慧猶如何等？猶如燈光，有燈即光，無燈即暗；燈是光之體，光是燈之用，名雖有二，體本同一。此定、慧法，亦複如是。”

師示眾雲：“善知識，一行三昧者，於一切處行住坐卧，常行一直心是也。《淨名經》雲：‘直心是道場，直心是淨土。’莫心行谄曲，口但說直，口說一行三昧，不行直心！但行直心，於一切法勿有執著。迷人著法相，執一行三昧，直言：‘常坐不動，妄不起心，即是一行三昧。’作此解者，即同無情，卻是障道因缘。

“善知識，道須通流，何以卻滯？心不住法，道即通流；心若住法，名為自縛。若言常坐不動是，只如捨利弗宴坐林中，卻被維摩诘诃。善知識，又有人教坐，看心觀靜，不動不起，從此置功；迷人不會，便執成颠，如此者眾。如是相教，故知大錯。”

師示眾雲：“善知識，本來正教，無有頓漸，人性自有利钝。迷人漸修，悟人頓契。自識本心，自見本性，即無差別，所以立頓、漸之假名。

“善知識，我此法門，從上以來，先立無念為宗，無相為體，無住為本。無相者，於相而離相；無念者，於念而無念；無住者，人之本性。於世間善惡好醜，乃至冤之與親，言語觸刺欺爭之時，並將為空，不思酬害。念念之中，不思前境。若前念、今念、後念，念念相續不斷，名為係縛。於諸法上念念不住，即無縛也。此是以無住為本。

“善知識，外離一切相，名為無相；能離於相，即法體清淨。此是以無相為體。

“善知識，於諸境上心不染，曰無念。於自念上，常離諸境，不於境上生心。若只百物不思，念盡除卻，一念絕即死，別處受生，是為大錯。學道者思之！若不識法意，自錯猶可，更誤他人；自迷不見，又谤佛經。所以立無念為宗。

“善知識，雲何立無念為宗？只缘口說見性，迷人於境上有念，念上便起邪見，一切尘勞妄想從此而生。自性本無一法可得；若有所得，妄說祸福，即是尘勞邪見。故此法門立無念為宗。

“善知識，無者無何事？念者念何物？無者，無二相，無諸尘勞之心；念者，念真如本性。真如即是念之體，念即是真如之用。真如自性起念，非眼、耳、鼻、舌能念。真如有性，所以起念；真如若無，眼、耳、色、聲當時即壞。

“善知識，真如自性起念，六根雖有見聞覺知，不染萬境，而真性常自在。故經雲：‘能善分別諸法相，於第一義而不動。’”