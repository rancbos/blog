---
title: "《六祖壇經》般若第二"
date: 2020-12-31T21:01:39+08:00
tags: 
- 《六祖坛经》
- 般若
categories: 
- 佛
- 《六祖坛经》
draft: false
---

次日，韦使君請益。師升座，告大眾曰：“總淨心念摩诃般若波羅蜜多！”

複雲：“善知識，菩提般若之智，世人本自有之；只缘心迷，不能自悟，須假大善知識，示導見性。當知愚人、智人，佛性本無差別，只缘迷悟不同，所以有愚、有智。吾今為說‘摩诃般若波羅蜜’法，使汝等各得智慧。誌心谛聽！吾為汝說。

“善知識，世人終日口念般若，不識自性般若，猶如說食不飽。口但說空，萬劫不得見性，終無有益。善知識，‘摩诃般若波羅蜜’是梵語，此言‘大智慧到彼岸’。此須心行，不在口念。口念心不行，如幻、如化、如露、如電；口念心行，則心口相應。本性是佛，離性無別佛。

“何名‘摩诃’？‘摩诃’是大。心量廣大，猶如虛空，無有邊畔，亦無方圓大小，亦非青黃赤白，亦無上下長短，亦無瞋無喜，無是無非，無善無惡，無有頭尾。諸佛刹土，盡同虛空。世人妙性本空，無有一法可得。自性真空，亦複如是。

“善知識，莫聞吾說空，便即著空。第一莫著空，若空心靜坐，即著無記空。善知識，世界虛空，能含萬物色像：日月星宿、山河大地、泉源溪涧、草木丛林、惡人善人、惡法善法、天堂地獄、一切大海、須彌諸山，總在空中。世人性空，亦複如是。

“善知識，自性能含萬法是大，萬法在諸人性中。若見一切人惡之與善，盡皆不取不捨，亦不染著，心如虛空，名之為大，故曰‘摩诃’。

“善知識，迷人口說，智者心行。又有迷人，空心靜坐，百無所思，自稱為大。此一輩人，不可與語，為邪見故。

“善知識，心量廣大，遍週法界，用即了了分明，應用便知一切。一切即一，一即一切，去來自由，心體無滯，即是般若。

“善知識，一切般若智，皆從自性而生，不從外入。莫錯用意！名為真性自用。一真一切真！心量大事，不行小道。口莫終日說空，心中不修此行；恰似凡人自稱國王，終不可得，非吾弟子。

“善知識，何名‘般若’？‘般若’者，唐言‘智慧’也。一切處所，一切時中，念念不愚，常行智慧，即是般若行。一念愚，即般若絕；一念智，即般若生。世人愚迷，不見般若；口說般若，心中常愚。常自言：‘我修般若’，念念說空，不識真空。般若無形相，智慧心即是。若作如是解，即名般若智。

“何名‘波羅蜜’？此是西國語，唐言‘到彼岸’，解義離生滅。著境生滅起，如水有波浪，即名為此岸；離境無生滅，如水常通流，即名為彼岸，故號‘波羅蜜’。

“善知識，迷人口念，當念之時，有妄有非。念念若行，是名真性。悟此法者，是般若法；修此行者，是般若行。不修即凡；一念修行，自身等佛。

“善知識，凡夫即佛，煩恼即菩提。前念迷即凡夫，後念悟即佛。前念著境即煩恼，後念離境即菩提。

“善知識，‘摩诃般若波羅蜜’，最尊最上最第一，無住無往亦無來，三世諸佛從中出。當用大智慧，打破五蕴煩恼尘勞。如此修行，定成佛道，變三毒為戒、定、慧。

“善知識，我此法門，從一般若生八萬四千智慧。何以故？為世人有八萬四千尘勞。若無尘勞，智慧常現，不離自性。悟此法者，即是無念、無憶、無著，不起诳妄，用自真如性，以智慧觀照，於一切法不取不捨，即是見性成佛道。

“善知識，若慾入甚深法界及般若三昧者，須修般若行，持诵《金剛般若經》，即得見性。當知此經功德無量無邊，經中分明贊叹，莫能具說。此法門是最上乘，為大智人說，為上根人說。小根小智人聞，心生不信。何以故？譬如大龍下雨於阎浮提，城邑聚落悉皆漂流，如漂枣葉；若雨大海，不增不減。若大乘人，若最上乘人，聞說《金剛經》，心開悟解，故知本性自有般若之智。自用智慧常觀照故，不假文字。譬如雨水，不從天有，元是龍能興致，令一切眾生、一切草木、有情無情，悉皆蒙潤，百川眾流卻入大海，合為一體。眾生本性般若之智，亦複如是。

“善知識，小根之人，聞此頓教，猶如草木根性小者，若被大雨，悉皆自倒，不能增長。小根之人，亦複如是，元有般若之智，與大智人更無差別，因何聞法不自開悟？缘邪見障重，煩恼根深；猶如大雲覆蓋於日，不得風吹，日光不現。般若之智亦無大小，為一切眾生自心迷悟不同：迷心外見，修行觅佛，未悟自性，即是小根；若開悟頓教，不能外修，但於自心常起正見，煩恼尘勞常不能染，即是見性。善知識，內外不住，去來自由，能除執心，通達無礙，能修此行，與《般若經》本無差別。

“善知識，一切修多羅及諸文字，大小二乘、十二部經，皆因人置。因智慧性，方能建立。若無世人，一切萬法本自不有，故知萬法本自人興，一切經書因人說有。缘其人中有愚有智，愚為小人，智為大人；愚者問於智人，智者與愚人說法；愚人忽然悟解心開，即與智人無別。

“善知識，不悟，即佛是眾生；一念悟時，眾生是佛。故知萬法盡在自心，何不從自心中頓見真如本性？《菩萨戒經》雲：‘我本元自性清淨。’若識自心見性，皆成佛道。《淨名經》雲：‘即時豁然，還得本心。’

“善知識，我於忍和尚處，一聞言下便悟，頓見真如本性。是以將此教法流行，令學道者頓悟菩提，各自觀心，自見本性。若自不悟，須觅大善知識，解最上乘法者，直示正路。是善知識有大因缘，所謂化導令得見性。一切善法，因善知識能發起故。三世諸佛、十二部經，在人性中本自具有。不能自悟，須求善知識指示方見；若自悟者，不假外求。若一嚮執謂須他善知識方得解脫者，無有是處。何以故？自心內有知識自悟。若起邪迷，妄念颠倒，外善知識雖有教授，救不可得。若起正真般若觀照，一刹那間，妄念俱滅；若識自性，一悟即至佛地。

“善知識，智慧觀照，內外明徹，識自本心；若識本心，即本解脫；若得解脫，即是般若三昧，即是無念。何名無念？若見一切法，心不染著，是為無念。用即遍一切處，亦不著一切處。但淨本心，使六識出六門，於六尘中無染無雜，來去自由，通用無滯，即是般若三昧、自在解脫，名無念行。若百物不思，當令念絕，即是法縛，即名邊見。

“善知識，悟無念法者，萬法盡通；悟無念法者，見諸佛境界；悟無念法者，至佛地位。

“善知識，後代得吾法者，將此頓教法門，於同見同行發願受持。如事佛故，終身而不退者，定入聖位。然須傳授從上以來默傳分付，不得匿其正法。若不同見同行，在別法中，不得傳付；損彼前人，究竟無益。恐愚人不解，谤此法門，百劫千生，斷佛種性。

“善知識，吾有一《無相頌》，各須诵取。在家出家，但依此修；若不自修，惟記吾言，亦無有益。聽吾頌曰：

“說通及心通， 如日處虛空； 唯傳見性法， 出世破邪宗。
　法即無頓漸， 迷悟有迟疾； 只此見性門， 愚人不可悉。
　說即雖萬般， 合理還歸一； 煩恼暗宅中， 常須生慧日。
　邪來煩恼至， 正來煩恼除； 邪正俱不用， 清淨至無餘。
　菩提本自性， 起心即是妄； 淨心在妄中， 但正無三障。
　世人若修道， 一切盡不妨； 常自見己過， 與道即相當。
　色類自有道， 各不相妨恼； 離道別觅道， 終身不見道，
　波波度一生， 到頭還自懊。 慾得見真道， 行正即是道；
　自若無道心， 暗行不見道。
　若真修道人， 不見世間過； 若見他人非， 自非卻是左。
　他非我不非， 我非自有過； 但自卻非心， 打除煩恼破，
　憎愛不關心， 長伸兩腳卧。
　慾擬化他人， 自須有方便； 勿令彼有疑， 即是自性現。
　佛法在世間， 不離世間覺； 離世觅菩提， 恰如求兔角。
　正見名出世， 邪見是世間； 邪正盡打卻， 菩提性宛然。
　此頌是頓教， 亦名大法船； 迷聞經累劫， 悟則刹那間。”

師複曰：“今於大梵寺說此頓教，普願法界眾生，言下見性成佛。”

時，韦使君與官僚道俗，聞師所說，無不省悟。一時作礼，皆叹：“善哉！何期岭南有佛出世！”　　