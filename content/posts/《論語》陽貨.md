---
title: "《論語》陽貨"
date: 2020-12-31T20:09:13+08:00
tags: 
- 《论语》
- 阳货
categories: 
- 儒
- 《论语》
draft: false
---

> 陽貨(1)慾見孔子，孔子不見，歸孔子豚(2)。孔子時其亡(3)也，而往拜之，遇諸涂(4)。謂孔子曰：“來！予與爾言。”曰：“懷其寶而迷其邦(5)，可謂仁乎？”曰：“不可。”“好從事而亟(6)失時，可謂知乎？”曰：“不可。”“日月逝矣，歲不我與(7)。”孔子曰：“诺，吾將仕矣。”



> 子曰：“性相近也，習相遠也。”



> 子曰：“唯上知與下愚不移。”



> 子之武城(1)，聞弦歌(2)之聲。夫子莞爾而笑，曰：“割鸡焉用牛刀？”子遊對曰：“昔者偃也聞諸夫子曰：‘君子學道則愛人，小人學道則易使也。’”子曰：“二三子！偃之言是也。前言戲之耳。”



> 公山弗擾(1)以費畔，召，子慾往。子路不悦，曰：“末之也已(2)，何必公山氏之之也(3)。”子曰：“夫召我者，而豈徒(4)哉？如有用我者，吾其為東週乎(5)？”



> 子張問仁於孔子。孔子曰：“能行五者於天下為仁矣。”“請問之。”曰：“恭、宽、信、敏、惠。恭則不侮，宽則得眾，信則人任焉，敏則有功，惠則足以使人。”



> 佛肸(1)召，子慾往。子路曰：昔者由也聞諸夫子曰：‘親於其身為不善者，君子不入也。’佛肸以中牟(2)畔，子之往也，如之何？”子曰：“然，有是言也。不曰堅乎，磨而不磷(3)；不曰白乎，涅(4)而不缁(5)。吾豈匏瓜(6)也哉？焉能係(7)而不食？”



> 子曰：“由也，女聞六言六蔽矣乎？”對曰：“未也。”“居(1)，吾語女。好仁不好學，其蔽也愚(2)；好知不好學，其蔽也盪(3)；好信不好學，其蔽也贼(4)；好直不好學，其蔽也绞(5)；好勇不好學，其蔽也亂；好剛不好學，其蔽也狂。”



> 子曰：“小子何莫學夫詩。詩，可以興(1)，可以觀(2)，可以群(3)，可以怨(4)。迩(5)之事父，遠之事君；多識於鸟兽草木之名。”



> 子謂伯魚曰：“女為《週南》、《召南》(1)矣乎？人而不為《週南》、《召南》，其猶正牆面而立(2)也與？”



> 子曰：“礼雲礼雲，玉帛雲乎哉？樂雲樂雲，鐘鼓雲乎哉？”



> 子曰：“色厲而內荏(1)，譬諸小人，其猶穿窬(2)之盗也與？”



> 子曰：“鄉願，德之贼也。”



> 子曰：“道聽而涂說，德之棄也。”



> 子曰：“鄙夫可與事君也與哉？其未得之也，患得之。既得之，患失之。苟患失之，無所不至矣。”



> 子曰：“古者民有三疾，今也或是之亡也。古之狂(1)也肆(2)，今之狂也盪(3)；古之矜也廉(4)，今之矜也忿戾(5)；古之愚也直，今之愚也诈而已矣。”



> 子曰：“巧言令色，鮮矣仁。”(1)



> 子曰：“惡紫之奪朱也，惡鄭聲之亂雅樂也，惡利口之覆邦家者。”



> 子曰：“予慾無言。”子贡曰：“子如不言，則小子何述焉？”子曰：“天何言哉？四時行焉，百物生焉，天何言哉？”



> 孺悲(1)慾見孔子，孔子辭以疾。將命者出戶，取瑟而歌，使之聞之。



> 宰我問：“三年之喪，期已久矣。君子三年不為礼，礼必壞；三年不為樂，樂必崩。舊谷既沒，新谷既升，鑽燧改火(1)，期(2)可已矣。”子曰：“食夫稻(3)，衣夫錦，於女安乎？”曰：“安。”“女安則為之。夫君子之居喪，食旨(4)不甘，聞樂不樂，居處不安，故不為也。今女安，則為之！”宰我出，子曰：“予之不仁也！子生三年，然後免於父母之懷，夫三年之喪，天下之通喪也。予也有三年之愛於其父母乎？”



> 子路曰：“飽食終日，無所用心，難矣哉！不有博奕者乎？為之，猶贤乎已。”



> 子路曰：“君子尚勇乎？”子曰：“君子義以為上。君子有勇而無義為亂，小人有勇而無義為盗。”



> 子贡曰：“君子亦有惡(1)乎？”子曰：“有惡。惡稱人之惡者，惡居下流(2)而讪(3)上者，惡勇而無礼者，惡果敢而窒(4)者。”曰：“赐也亦有惡乎？”“惡徼(5)以為知(6)者，惡不孫(7)以為勇者，惡讦(8)以為直者。”



> 子曰：“唯女子與小人為難養也，近之則不孫，遠之則怨。”



> 子曰：“年四十而見惡焉，其終也已。”







