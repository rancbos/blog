---
title: "《孟子》盡心"
date: 2020-12-31T20:43:05+08:00
tags: 
- 《孟子》
- 尽心
categories: 
- 儒
- 《孟子》
draft: false
---

## 上

孟子曰：「盡其心者，知其性也。知其性，則知天矣。存其心，養其性，所以事天也。殀寿不贰，修身以俟之，所以立命也。」

孟子曰：「莫非命也，順受其正，是故知命者不立乎岩牆之下。盡其道而死者，正命也；梏桎死者，非正命也。」

孟子曰：「求則得之，捨則失之，是求有益於得也，求在我者也。求之有道，得之有命，是求無益於得也，求在外者也。」

孟子曰：「萬物皆備於我矣。反身而誠，樂莫大焉。強恕而行，求仁莫近焉。」

孟子曰：「行之而不著焉，習矣而不察焉，終身由之而不知其道者，眾也。」

孟子曰：「人不可以無恥，無恥之恥，無恥矣。」

孟子曰：「恥之於人大矣，為機變之巧者，無所用恥焉。不恥不若人，何若人有？」

孟子曰：「古之贤王好善而忘勢；古之贤士何獨不然？樂其道而忘人之勢，故王公不致敬盡礼，則不得亟見之。見且由不得亟，而況得而臣之乎！」

孟子謂宋勾踐曰：「子好遊乎？吾語子遊。人知之，亦嚣嚣；人不知，亦嚣嚣。」

曰：「何如斯可以嚣嚣矣？」

曰：「尊德樂義，則可以嚣嚣矣。故士窮子失義，達不離道。窮不失義，故士得己焉；達不離道，故民不失望焉。古之人，得誌，澤加於民；不得誌，修身見於世。窮則獨善其身，達則兼善天下。」

孟子曰：「待文王而後興者，凡民也。若夫豪傑之士，雖無文王猶興。」

孟子曰：「附之以韓魏之家，如其自視佥然，則過人遠矣。」

孟子曰：「以佚道使民，雖勞不怨。以生道殺民，雖死不怨殺者。」

孟子曰：「霸者之民驩虞如也，王者之民皞皞如也。殺之而不怨，利之而不庸，民日遷善而不知為之者。夫君子所過者化，所存者神，上下與天地同流，豈曰小補之哉？」

孟子曰：「仁言不如仁聲之入人深也，善政不如善教之得民也。善政，民畏之；善教，民愛之。善政得民財，善教得民心。」

孟子曰：「人之所不學而能者，其良能也；所不慮而知者，其良知也。孩提之童無不知愛其親者，及其長也，無不知敬其兄也。親親，仁也；敬長，義也；無他，達之天下也。」

孟子曰：「舜之居深山之中，與木石居，與鹿豕遊，其所以異於深山之野人者幾希；及其聞一善言，見一善行，若決江河，沛然莫之能御也。」

孟子曰：「無為其所不為，無慾其所不慾，如此而已矣。」

孟子曰：「人之有德、慧、術、知者，恆存乎疢疾。獨孤臣孽子，其操心也危，其慮患也深，故達。」

孟子曰：「有事君人者，事是君則為容悦者也；有安社稷臣者，以安社稷為悦者也；有天民者，達可行於天下而後行之者也；有大人者，正己而物正者也。」

孟子曰：「君子有三樂，而王天下不與存焉。父母俱存，兄弟無故，一樂也；仰不愧於天，俯不怍於人，二樂也；得天下英才而教育之，三樂也。君子有三樂，而王天下不與存焉。」

孟子曰：「廣土眾民，君子慾之，所樂不存焉；中天下而立，定四海之民，君子樂之，所性不存焉。君子所性，雖大行不加焉，雖窮居不損焉，分定故也。君子所性，仁、義、礼、智根於心，其生色也睟然，見於面，盎於背，施於四體，四體不言而喻。」

孟子曰：「伯夷辟纣，居北海之滨，聞文王作，興曰：『盍歸乎來，吾聞西伯善養老者。』太公辟纣，居東海之滨，聞文王作，興曰：『盍歸乎來，吾聞西伯善養老者。』天下有善養老，則仁人以為己歸矣。五亩之宅，樹牆下以桑，匹婦蚕之，則老者足以衣帛矣。五母鸡，二母彘，無失其時，老者足以無失肉矣。百亩之田，匹夫耕之，八口之家足以無饑矣。所謂西伯善養老者，制其田裡，教之樹畜，導其妻子使養其老。五十非帛不暖，七十非肉不飽。不暖不飽，謂之冻馁。文王之民無冻馁之老者，此之謂也。」

孟子曰：「易其田疇，薄其稅斂，民可使富也。食之以時，用之以礼，財不可勝用也。民非水火不生活，昏暮叩人之門戶求水火，無弗與者，至足矣。聖人治天下，使有菽粟如水火。菽粟如水火，而民焉有不仁者乎？」

孟子曰：「孔子登東山而小魯，登泰山而小天下，故觀於海者難為水，遊於聖人之門者難為言。觀水有術，必觀其澜。日月有明，容光必照焉。流水之為物也，不盈科不行；君子之誌於道也，不成章不達。」

孟子曰：「鸡鳴而起，孳孳為善者，舜之徒也；鸡鳴而起，孳孳為利者，跖之徒也。慾知舜與跖之分，無他，利與善之間也。」

孟子曰：「楊子取為我，拔一毛而利天下，不為也。墨子兼愛，摩頂放踵利天下，為之。子莫執中。執中為近之。執中無權，猶執一也。所惡執一者，為其贼道也，舉一而廢百也。」

孟子曰：「饑者甘食，渴者甘饮，是未得饮食之正也，饑渴害之也。豈惟口腹有饑渴之害？人心亦皆有害。人能無以饑渴之害為心害，則不及人不為忧矣。」

孟子曰：「柳下惠不以三公易其介。」

孟子曰：「有為者辟若掘井，掘井九轫而不及泉，猶為棄井也。」

孟子曰：「尧舜，性之也；汤武，身之也；五霸，假之也。久假而不歸，惡知其非有也。」

公孫醜曰：「伊尹曰：『予不狎於不順，放太甲於桐，民大悦。太甲贤，又反之，民大悦。』贤者之為人臣也，其君不贤，則固可放與？」

孟子曰：「有伊尹之誌，則可；無伊尹之誌，則篡也。」

公孫醜曰：「《詩》曰：『不素餐兮。』君子之不耕而食，何也？」

孟子曰：「君子居是國也，其君用之，則安富尊榮；其子弟從之，則孝悌忠信。『不素餐兮』，孰大於是？」

王子垫問曰：「士何事？」

孟子曰：「尚誌。」

曰：「何謂尚誌？」

曰：「仁義而已矣。殺一無罪非仁也，非其有而取之非義也。居惡在？仁是也；路惡在？義是也。居仁由義，大人之事備矣。」

孟子曰：「仲子，不義與之齊國而弗受，人皆信之，是捨箪食豆羹之義也。人莫大焉亡親戚君臣上下。以其小者信其大者，奚可哉？」

桃應問曰：「舜為天子，皋陶為士，瞽瞍殺人，則如之何。」

孟子曰：「執之而已矣。」

「然則舜不禁與。」

曰：「夫舜惡得而禁之？夫有所受之也。」

「然則舜如之何？」

曰：「舜視棄天下猶棄敝屣也。窃負而逃，遵海滨而處，終身言斤然，樂而忘天下。」孟子自範之齊，望見齊王之子，喟然叹曰：「居移氣，養移體，大哉居乎！夫非盡人之子與？」

孟子曰：「王子宫室、車馬、衣服多與人同，而王子若彼者，其居使之然也；況居天下之廣居者乎？魯君之宋，呼於垤澤之門。守者曰：『此非吾君也，何其聲之似我君也？』此無他，居相似也。」

孟子曰：「食而弗愛，豕交之也；愛而不敬，兽畜之也。恭敬者，幣之未將者也。恭敬而無實，君子不可虛拘。」

孟子曰：「形色，天性也；惟聖人然後可以踐形。」

齊宣王慾短喪。公孫醜曰：「為期之喪，猶愈於已乎？」

孟子曰：「是猶或紾其兄之臂，子謂之姑徐徐雲爾，亦教之孝悌而已矣。」王子有其母死者，其傅為之請數月之喪。公孫醜曰：「若此者何如也？」

曰：「是慾終之而不可得也。雖加一日愈於已，謂夫莫之禁而弗為者也。」

孟子曰：「君子之所以教者五：有如時雨化之者，有成德者，有達財者，有答問者，有私淑艾者。此五者，君子之所以教也。」

公孫醜曰：「道則高矣，美矣，宜若登天然，似不可及也；何不使彼為可幾及而日孳孳也？」

孟子曰：「大匠不為拙工改廢繩墨，羿不為拙射變其彀率。君子引而不發，躍如也。中道而立，能者從之。」

孟子曰：「天下有道，以道殉身；天下無道，以身殉道；未聞以道殉乎人者也。」

公都子曰：「滕更之在門也，若在所礼，而不答，何也？」

孟子曰：「挟貴而問，挟贤而問，挟長而問，挟有勋勞而問，挟故而問，皆所不答也。滕更有二焉。」

孟子曰：「於不可已而已者，無所不已。於所厚者薄，無所不薄也。其進锐者，其退速。」

孟子曰：「君子之於物也，愛之而弗仁；於民也，仁之而弗親。親親而仁民，仁民而愛物。」

孟子曰：「知者無不知也，當務之為急；仁者無不愛也，急親贤之為務。尧、舜之知而不遍物，急先務也；尧、舜之仁不遍愛人，急親贤也。不能三年之喪，而缌小功之察；放飯流歠，而問無齒決，是之謂不知務。」

## 下

孟子曰：「不仁哉梁惠王也！仁者以其所愛及其所不愛，不仁者以其所不愛及其所愛。」

公孫醜問曰：「何謂也？」

「梁惠王以土地之故，糜爛其民而戰之，大敗，將複之，恐不能勝，故驅其所愛子弟以殉之，是之謂以其所不愛及其所愛也。」

孟子曰：「春秋無義戰。彼善於此，則有之矣。徵者，上伐下也。敵國不相徵也。」

孟子曰：「盡信《書》，則不如無《書》。吾於《武成》，取二三策而已矣。仁人無敵於天下，以至仁伐至不仁，而何其血之流杵也？」

孟子曰：「有人曰：『我善為陳，我善為戰。』大罪也。國君好仁，天下無敵焉。南面而徵，北夷怨；東面而徵，西夷怨，曰：『奚為後我？』武王之伐殷也，革車三百兩，虎贲三千人。王曰：『無畏！寧爾也，非敵百姓也。』若崩厥角稽首。徵之為言正也，各慾正己也，焉用戰？」

孟子曰：「梓匠輪輿能與人規矩，不能使人巧。」

孟子曰：「舜之飯糗茹草也，若將終身焉；及其為天子也，被袗衣，鼓琴，二女果，若固有之。」

孟子曰：「吾今而後知殺人親之重也：殺人之父，人亦殺其父；殺人之兄，人亦殺其兄。然則非自殺之也，一間耳。」

孟子曰：「古之為關也，將以御暴；今之為關也，將以為暴。」

孟子曰：「身不行道，不行於妻子；使人不以道，不能行於妻子。」

孟子曰：「週於利者兇年不能殺，週於德者邪世不能亂。」

孟子曰：「好名之人能讓千乘之國，苟非其人，箪食豆羹見於色。」

孟子曰：「不信仁贤，則國空虛；無礼義，則上下亂；無政事，則財用不足。」

孟子曰：「不仁而得國者，有之矣；不仁而得天下者，未之有也。」

孟子曰：「民為貴，社稷次之，君為輕。是故得乎丘民而為天子，得乎天子為諸侯，得乎諸侯為大夫。諸侯危社稷，則變置，犧牲既成，粢盛既絜，祭祀以時，然而旱幹水溢，則變置社稷。」

孟子曰：「聖人，百世之師也，伯夷、柳下惠是也。故聞伯夷之風者，顽夫廉，懦夫有立誌；聞柳下惠之風者，薄夫敦，鄙夫宽。奮乎百世之上，百世之下，聞者莫不興起也。非聖人而能若是乎？而況於親炙之者乎？」

孟子曰：「仁也者，人也。合而言之，道也。」

孟子曰：「孔子之去魯，曰，『迟迟吾行也，去父母國之道也。』去齊，接淅而行，去他國之道也。」

孟子曰：「君子之厄於陳、蔡之間，無上下之交也。」

貉稽曰：「稽大不理於口。」

孟子曰：「無傷也。士憎茲多口。《詩》雲：『忧心悄悄，愠於群小。』孔子也。『肆不殄厥愠，亦不殒厥問。』文王也。」

孟子曰：「贤者以其昭昭使人昭昭，今以其昏昏使人昭昭。」

孟子謂高子曰：「山徑之蹊，間介然用之而成路；為間不用，則茅塞之矣。今茅塞子之心矣。」

高子曰：「禹之聲尚文王之聲。」

孟子曰：「何以言之？」

曰：「以追蠡。」

曰：「是奚足哉？城門之軌，兩馬之力與？」

齊饑。陳臻曰：「國人皆以夫子將複為發棠，殆不可複。」

孟子曰：「是為冯婦也。晋人有冯婦者，善搏虎，卒為善士。則之野，有眾逐虎。虎負嵎，莫之敢撄。望見冯婦，趨而迎之。冯婦攘臂下車。眾皆悦之，其為士者笑之。」

孟子曰：「口之於味也，目之於色也，耳之於聲也，鼻之於臭也，四肢之於安佚也，性也，有命焉，君子不謂性也。仁之於父子也，義之於君臣也，礼之於宾主也，知之於贤者也，聖人之於天道也，命也，有性焉，君子不謂命也。」

浩生不害問曰：「樂正子何人也？」

孟子曰：「善人也，信人也。」

「何謂善？何謂信？」

曰：「可慾之謂善，有諸己之謂信，充實之謂美，充實而有光輝之謂大，大而化之之謂聖，聖而不可知之之謂神。樂正子，二之中，四之下也。」

孟子曰：「逃墨必歸於楊，逃楊必歸於儒。歸，斯受之而已矣。今之與楊、墨辯者，如追放豚，既入其苙，又從而招之。」

孟子曰：「有布缕之徵，粟米之徵，力役之徵。君子用其一，緩其二。用其二而民有殍，用其三而父子離。」

孟子曰：「諸侯之寶三：土地，人民，政事。寶珠玉者，殃必及身。」

盆成括仕於齊，孟子曰：「死矣盆成括！」

盆成括見殺，門人問曰：「夫子何以知其將見殺？」

曰：「其為人也小有才，未聞君子之大道也，則足以殺其躯而已矣。」

孟子之滕，館於上宫。有業屦於牖上，館人求之弗得。或問之曰：「若是乎從者之廋也？」

曰：「子以是為窃屦來與？」

曰：「殆非也。夫子之設科也，往者不追，來者不拒。苟以是心至，斯受之而已矣。」

孟子曰：「人皆有所不忍，達之於其所忍，仁也；人皆有所不為，達之於其所為，義也。人能充無慾害人之心，而仁不可勝用也；人能充無穿逾之心，而義不可勝用也；人能充無受爾汝之實，無所往而不為義也。士未可以言而言，是以言餂之也；可以言而不言，是以不言餂之也，是皆穿逾之類也。」

孟子曰：「言近而指遠者，善言也；守約而施博者，善道也。君子之言也，不下帶而道存焉；君子之守，修其身而天下平。人病捨其田而芸人之田所求於人者重，而所以自任者輕。」

孟子曰：「尧舜，性者也；汤武，反之也。動容週旋中礼者，盛德之至也。哭死而哀，非為生者也。經德不回，非以幹禄也。言語必信，非以正行也。君子行法，以俟命而已矣。」

孟子曰：「說大人，則藐之，勿視其巍巍然。堂高數仞，榱題數尺，我得誌，弗為也。食前方丈，侍妾數百人，我得誌，弗為也。般樂饮酒，驅骋田猎，後車千乘，我得誌，弗為也。在彼者，皆我所不為也；在我者，皆古之制也。吾何畏彼哉？」

孟子曰：「養心莫善於寡慾。其為人也寡慾，雖有不存焉者，寡矣；其為人也多慾，雖有存焉者，寡矣。」

曾皙嗜羊枣，而曾子不忍食羊枣。公孫醜問曰：「脍炙與羊枣孰美？」

孟子曰：「脍炙哉！」

公孫醜曰：「然則曾子何為食脍炙而不食羊枣？」

曰：「脍炙所同也，羊枣所獨也。諱名不諱姓，姓所同也，名所獨也。」

萬章問曰：「孔子在陳曰：『盍歸乎來！吾黨之小子狂簡，進取，不忘其初。』孔子在陳，何思魯之狂士？」

孟子曰：「孔子『不得中道而與之，必也狂狷乎！狂者進取，狷者有所不為也。』孔子豈不慾中道哉？不可必得，故思其次也。」

「敢問何如斯可謂狂矣？」

曰：「如琴張、曾皙、牧皮者，孔子之所謂狂矣。」

「何以謂之狂也？」

曰：「其誌嘐嘐然，曰：『古之人，古之人。』夷考其行，而不掩焉者也。狂者又不可得，慾得不屑不絜之士而與之，是狷也，是又其次也。孔子曰：『過我門而不入我室，我不憾焉者，其惟鄉原乎！鄉原，德之贼也。』」

曰：「何如斯可謂之鄉原矣？」

曰：「何以是嘐嘐也？言不顧行，行不顧言，則曰：『古之人，古之人。行何為踽踽涼涼？生斯世也，為斯世也，善斯可矣。』阉然媚於世也者，是鄉原也。」

萬子曰：「一鄉皆稱原人焉，無所往而不為原人，孔子以為德之贼，何哉？」

曰：「非之無舉也，刺之無刺也，同乎流俗，合乎污世，居之似忠信，行之似廉洁，眾皆悦之，自以為是，而不可與入尧舜之道，故曰『德之贼』也。孔子曰：惡似而非者：惡莠，恐其亂苗也；惡佞，恐其亂義也；惡利口，恐其亂信也；惡鄭聲，恐其亂樂也；惡紫，恐其亂硃也；惡鄉原，恐其亂德也。君子反經而已矣。經正，則庶民興；庶民興，斯無邪慝矣。」

孟子曰：「由尧舜至於汤，五百有馀歲；若禹、皋陶，則見而知之；若汤，則聞而知之。由汤至於文王，五百有馀歲，若伊尹、萊硃，則見而知之；若文王，則聞而知之。由文王至於孔子，五百有馀歲，若太公望、散宜生，則見而知之；若孔子，則聞而知之。由孔子而來至於今，百有馀歲，去聖人之世若此其未遠也，近聖人之居若此其甚也，然而無有乎爾，則亦無有乎爾。」