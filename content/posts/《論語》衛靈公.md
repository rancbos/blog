---
title: "《論語》衛靈公"
date: 2020-12-31T19:57:50+08:00
tags: 
- 《论语》
- 卫灵公
categories: 
- 儒
- 《论语》
draft: false
---

> 衛靈公問陳(1)於孔子。孔子對曰：“俎豆(2)之事，則嘗聞之矣；軍旅之事，未之學也。”明日遂行。



> 在陳絕糧，從者病，莫能興。子路愠(1)見曰：“君子亦有窮乎？”子曰：“君子固窮(2)，小人窮斯滥矣。”



> 子曰：“赐也！女以予為多學而識之者與？”對曰：“然，非與？”曰：“非也。予一以貫之。”



> 子曰：“由！知德者鮮矣。”



> 子曰：“無為而治(1)者，其舜也與？夫(2)何為哉？恭己正南面而已矣。”



> 子張問行(1)。子曰“言忠信，行笃敬，雖蛮貊(2)之邦，行矣。言不忠信，行不笃敬，雖州裡(3)，行乎哉？立則見其參(4)於前也，在輿則見其倚於衡(5)也，夫然後行。”子張書諸紳(6)。



> 子曰：“直哉史魚(1)！邦有道，如矢(2)；邦無道，如矢。君子哉蘧伯玉！邦有道，則仕；邦無道，則可卷(3)而懷之。”



> 子曰：“可與言而不與之言，失人；不可與言而與言，失言。知者不失人，亦不失言。”



> 子曰：“誌士仁人，無求生以害仁，有殺身以成仁。”



> 子贡問為仁。子曰：“工慾善其事，必先利其器。居是邦也，事其大夫之贤者，友其士之仁者。”



> 颜渊問為邦。子曰：“行夏之時(1)，乘殷之辂(2)，服週之冕(3)，樂則韶舞(4)。放(5)鄭聲(6)，遠(7)侫人。鄭聲淫，侫人殆(8)。”



> 子曰：“人無遠慮，必有近忧。”



> 子曰：“已矣乎！吾未見好德如好色者也。”



> 子曰：“臧文仲其窃位(1)者與！知柳下惠(2)之贤而不與立也。”



> 子曰：“躬自厚而薄責於人，則遠怨矣。”



> 子曰：“不曰‘如之何(1)，如之何’者，吾末(2)如之何也已矣。”



> 子曰：“群居終日，言不及義，好行小惠，難矣哉！”



> 子曰：“君子義以為質，礼以行之，孫以出之，信以成之。君子哉！”



> 子曰：“君子病無能焉，不病人之不己知也。”



> 子曰：“君子疾沒世(1)而名不稱焉。”



> 子曰：“君子求諸己，小人求諸人。”



> 子曰：“君子矜(1)而不爭，群而不黨。”



> 子曰：“君子不以言舉人，不以人廢言。”



> 子贡問曰：“有一言而可以終身行之者乎？”子曰：“其恕覺！己所不慾，勿施於人。”



> 子曰：“吾之於人也，誰毀誰譽？”如有所譽者，其有所試矣。斯民也，三代之所以直道而行也。”



> 子曰：“吾猶及史之闕文(1)也，有馬者借人乘之(2)，今亡矣夫。”



> 子曰：“巧言亂德。小不忍則亂大謀。”



> 子曰：“眾惡之，必察焉；眾好之，必察焉。”



> 子曰：“人能弘道，非道弘人。”



> 子曰：“過而不改，是謂過矣。”



> 子曰：“吾嘗終日不食，終夜不寝，以思，無益，不如學也。”



> 子曰：“君子謀道不謀食。耕也，馁(1)在其中矣；學也，禄(2)在其中矣。君子忧道不忧貧。”



> 子曰：“知及之(1)，仁不能守之；雖得之，必失之；知及之，仁能守之，不莊以涖(2)之，則民不敬。知及之，仁能守之，莊以涖之，動之不以礼，未善也。”



> 子曰：“君子不可小知(1)而可大受(2)也，小人不可大受而可小知也。”



> 子曰：“民之於仁也，甚於水火。水火，吾見蹈而死者矣，未見蹈仁而死者也。”



> 子曰：“當仁，不讓於師。”



> 子曰：“君子贞(1)而不諒(2)。”



> 子曰：“事君，敬其事而後其食(1)。”



> 子曰：“有教無類。”



> 子曰：“道不同，不相為謀。”



> 子曰：“辭達而已矣。”



> “師冕(1)見，及階，子曰：“階也。”及席，子曰：“席也。”皆坐，子告之曰：“某在斯，某在斯。”師冕出，子張問曰：“與師言之道與？”子曰：“然，固相(2)師之道也。”



















