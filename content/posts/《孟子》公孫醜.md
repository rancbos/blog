---
title: "《孟子》公孫醜"
date: 2020-12-31T20:34:32+08:00
tags: 
- 《孟子》
- 公孙丑
categories: 
- 儒
- 《孟子》
draft: false
---

## 上

公孫醜問曰：「夫子當路於齊，管仲、晏子之功，可複許乎？」

孟子曰：「子誠齊人也，知管仲、晏子而已矣。或問乎曾西曰：『吾子與子路孰贤？』曾西蹴然曰：『吾先子之所畏也。』曰：『然則吾子與管仲孰贤？』曾西艴然不悦，曰：『爾何曾比予於管仲！管仲得君如彼其專也，行乎國政如彼其久也，功烈如彼其卑也；爾何曾比予於是？』」曰：「管仲，曾西之所不為也，而子為我願之乎？」

曰：「管仲以其君霸，晏子以其君顯。管仲、晏子猶不足為與？」

曰：「以齊王，由反手也。」

曰：「若是，則弟子之惑滋甚。且以文王之德，百年而後崩，猶未洽於天下；武王、週公繼之，然後大行。今言王若易然，則文王不足法與？」

曰：「文王何可當也！由汤至於武丁，贤聖之君六七作，天下歸殷久矣，久則難變也。武丁朝諸侯，有天下，猶運之掌也。纣之去武丁未久也，其故家遺俗，流風善政，猶有存者；又有微子、微仲、王子比幹、箕子、胶鬲皆贤人也。相與辅相之，故久而後失之也。尺地，莫非其有也；一民，莫非其臣也；然而文王猶方百裡起，是以難也。齊人有言曰：『雖有智慧，不如乘勢；雖有鎡基，不如待時。』今時則易然也：夏後、殷、週之盛，地未有過千裡也，而齊有其地矣；鸡鳴狗吠相聞，而達乎四境，而齊有其民矣。地不改辟矣，民不改聚矣，行仁政而王，莫之能御也。且王者之不作，未有疏於此時者也；民之憔悴於虐政，未有甚於此時者也。饑者易為食，渴者易為饮。孔子曰：『德之流行，速於置郵而傳命。』當今之時，萬乘之國行仁政，民之悦之，猶解倒懸也。故事半古之人，功必倍之，惟此時為然。」

公孫醜問曰：「夫子加齊之卿相，得行道焉，雖由此霸王，不異矣。如此，則動心否乎？」

孟子曰：「否，我四十不動心。」

曰：「若是，則夫子過孟贲遠矣。」

曰：「是不難，告子先我不動心。」

曰：「不動心有道乎？」

曰：「有。北宫黝之養勇也：不膚桡，不目逃，思以一豪挫於人，若挞之於市朝，不受於褐宽博，亦不受於萬乘之君；視刺萬乘之君，若刺褐夫；無嚴諸侯，惡聲至，必反之。孟施捨之所養勇也，曰：『視不勝猶勝也；量敵而後進，慮勝而後會，是畏三軍者也。捨豈能為必勝哉？能無惧而已矣。』孟施捨似曾子，北宫黝似子夏。夫二子之勇，未知其孰贤，然而孟施捨守約也。昔者曾子謂子襄曰：『子好勇乎？吾嘗聞大勇於夫子矣：自反而不縮，雖褐宽博，吾不惴焉；自反而縮，雖千萬人，吾往矣。』孟施捨之守氣，又不如曾子之守約也。」

曰：「敢問夫子之不動心與告子之不動心，可得聞與？」

「告子曰：『不得於言，勿求於心；不得於心，勿求於氣。』不得於心，勿求於氣，可；不得於言，勿求於心，不可。夫誌，氣之帅也；氣，體之充也。夫誌至焉，氣次焉；故曰：『持其誌，無暴其氣。』」

「既曰，『誌至焉，氣次焉。』又曰，『持其誌，無暴其氣。』者何也？」

曰：「誌壹則動氣，氣壹則動誌也，今夫蹶者趨者，是氣也，而反動其心。」

「敢問夫子惡乎長？」

曰：「我知言，我善養吾浩然之氣。」

「敢問何謂浩然之氣？」

曰：「難言也。其為氣也，至大至剛，以直養而無害，則塞於天地之間。其為氣也，配義與道；無是，馁也。是集義所生者，非義襲而取之也。行有不慊於心，則馁矣。我故曰，告子未嘗知義，以其外之也。必有事焉，而勿正，心勿忘，勿助長也。無若宋人然：宋人有闵其苗之不長而揠之者，芒芒然歸，謂其人曰：『今日病矣！予助苗長矣！』其子趨而往視之，苗則槁矣。天下之不助苗長者寡矣。以為無益而捨之者，不耘苗者也；助之長者，揠苗者也非徒無益，而又害之。」

「何謂知言？」

曰：「詖辭知其所蔽，淫辭知其所陷，邪辭知其所離，遁辭知其所窮。生於其心，害於其政；發於其政，害於其事。聖人複起，必從吾言矣。」「宰我、子贡善為說辭，冉牛、闵子、颜渊善言德行。孔子兼之，曰：『我於辭命，則不能也。』然則夫子既聖矣乎？」

曰：「惡！是何言也？昔者子贡問於孔子曰：『夫子聖矣乎？』孔子曰：『聖則吾不能，我學不厭而教不倦也。』子贡曰：『學不厭，智也；教不倦，仁也。仁且智，夫子既聖矣。』夫聖，孔子不居，是何言也？」

「昔者窃聞之：子夏、子遊、子張皆有聖人之一體，冉牛、闵子、颜渊則具體而微，敢問所安。」

曰：「姑捨是。」

曰：「伯夷、伊尹何如？」

曰：「不同道。非其君不事，非其民不使；治則進，亂則退，伯夷也。何事非君，何使非民；治亦進，亂亦進，伊尹也。可以仕則仕，可以止則止，可以久則久，可以速則速，孔子也。皆古聖人也。吾未能有行焉；乃所願，則學孔子也。」

「伯夷、伊尹於孔子，若是班乎？」

曰：「否；自有生民以來，未有孔子也。」

曰：「然則有同與？」

曰：「有。得百裡之地而君之，皆能以朝諸侯，有天下；行一不義，殺一不辜，而得天下，皆不為也。是則同。」

曰：「敢問其所以異。」

曰：「宰我、子贡、有若，智足以知聖人，汙不至阿其所好。宰我曰：『以予觀於夫子，贤於尧舜遠矣。』子贡曰：『見其體而知其政，聞其樂而知其德，由百世之後，等百世之王，莫之能違也。自生民以來，未有夫子也。』有若曰：『豈惟民哉？麒麟之於走兽，鳳凰之於飛鸟，太山之於丘垤，河海之於行潦，類也。聖人之於民，亦類也。出於其類，拔乎其萃，自生民以來，未有盛於孔子也。』」

孟子曰：「以力假仁者霸，霸必有大國；以德行仁者王，王不待大。汤以七十裡，文王以百裡。以力服人者，非心服也，力不赡也；以德服人者，中心悦而誠服也，如七十子之服孔子也。《詩》雲：『自西自東，自南自北，無思不服。』此之謂也。」

孟子曰：「仁則榮，不仁則辱；今惡辱而居不仁，是猶惡濕而居下也。如惡之，莫如貴德而尊士，贤者在位，能者在職；國家閒暇，及是時，明其政刑。雖大國，必畏之矣。詩雲：『迨天之未陰雨，徹彼桑土，绸缪牖戶。今此下民，或敢侮予？』孔子曰：『為此詩者，其知道乎！能治其國家，誰敢侮之？』今國家閒暇，及是時，般樂怠敖，是自求祸也。祸福無不自己求之者。《詩》雲：『永言配命，自求多福。』《太甲》曰：『天作孽，猶可違；自作孽，不可活。』此之謂也。」

孟子曰：「尊贤使能，俊傑在位，則天下之士皆悦，而願立於其朝矣；市，廛而不徵，法而不廛，則天下之商皆悦，而願藏於其市矣；關，讥而不徵，則天下之旅皆悦，而願出於其路矣；耕者，助而不稅，則天下之農皆悦，而願耕於其野矣；廛，無夫裡之布，則天下之民皆悦，而願為之氓矣。信能行此五者，則鄰國之民仰之若父母矣，率其子弟，攻其父母，自生民以來未有能濟者也。如此，則無敵於天下。天敵於天下者，天吏也。然而不王者，未之有也。」

孟子曰：「人皆有不忍人之心。先王有不忍人之心，斯有不忍人之政矣。以不忍人之心，行不忍人之政，治天下可運之掌上。所以謂人皆有不忍人之心者，今人乍見孺子將入於井，皆有怵惕恻隱之心非所以內交於孺子之父母也，非所以要譽於鄉黨朋友也，非惡其聲而然也。由是觀之，無恻隱之心，非人也；無羞惡之心，非人也；無辭讓之心；非人也；無是非之心，非人也。恻隱之心，仁之端也；羞惡之心，義之端也；辭讓之心，礼之端也；是非之心，智之端也。人之有是四端也，猶其有四體也。有是四端而自謂不能者，自贼者也；謂其君不能者，贼其君者也。凡有四端於我者，知皆擴而充之矣，若火之始然，泉之始達。苟能充之，足以保四海；苟不充之，不足以事父母。」

孟子曰：「矢人豈不仁於函人哉？矢人唯恐不傷人，函人唯恐傷人。巫匠亦然。故術不可不慎也。孔子曰：『裡仁為美。擇不處仁，焉得智？』夫仁，天之尊爵也，人之安宅也。莫之御而不仁，是不智也。不仁、不智，無礼、無義，人役也。人役而恥為役，由弓人而恥為弓，矢人而恥為矢也。如恥之，莫如為仁。仁者如射：射者正己而後發；發而不中，不怨勝己者，反求諸己而已矣。」

孟子曰：「子路，人告之以有過，則喜。禹聞善言，則拜。大舜有大焉，善與人同，捨己從人，樂取於人以為善，自耕稼、陶、渔以至為帝，無非取於人者。取諸人以為善，是與人為善者也。故君子莫大乎與人為善。」

孟子曰：「伯夷，非其君，不事；非其友，不友。不立於惡人之朝，不與惡人言；立於惡人之朝，與惡人言，如以朝衣朝冠坐於涂炭。推惡惡之心，思與鄉人立，其冠不正，望望然去之，若將浼焉。是故諸侯雖有善其辭命而至者，不受也。不受也者，是亦不屑就已。柳下惠不羞汙君，不卑小官；進不隱贤，必以其道；遺佚而不怨，厄窮而不憫。故曰：『爾為爾，我為我，雖袒裼裸裎於我側，爾焉能浼我哉？』故由由然與之偕而不自失焉，援而止之而止。援而止之而止者，是亦不屑去已。」孟子曰：「伯夷隘，柳下惠不恭，君子不由也。」

## 下

孟子曰：「天時不如地利，地利不如人和。三裡之城，七裡之郭，環而攻之而不勝。夫環而攻之，必有得天時者矣；然而不勝者，是天時不如地利也。城非不高也，池非不深也，兵革非不堅利也，米粟非不多也，委而去之，是地利不如人和也。故曰：域民不以封疆之界，固國不以山溪之險，威天下不以兵革之利。得道者多助，失道者寡助。寡助之至，親戚畔之；多助之至，天下順之。以天下之所順，攻親戚之所畔，故君子有不戰，戰必勝矣。」

孟子將朝王，王使人來曰：「寡人如就見者也，有寒疾，不可以風。朝，將視朝，不識可使寡人得見乎？」

對曰：「不倖而有疾，不能造朝。」

明日，出吊於東郭氏。公孫醜曰：「昔者辭以病，今日吊，或者不可乎？」

曰：「昔者疾，今日愈，如之何不吊？」

王使人問疾，醫來。

孟仲子對曰：「昔者有王命，有採薪之忧，不能造朝。今病小愈，趨造於朝，我不識能至否乎？」

使數人要於路，曰：「請必無歸，而造於朝！」

不得已而之景醜氏宿焉。

景子曰：「內則父子，外則君臣，人之大倫也。父子主恩，君臣主敬。醜見王之敬之也，未見所以敬王也。」

曰：「惡！是何言也！齊人無以仁義與王言者，豈以仁義為不美也？其心曰：『是何足與言仁義也』雲爾，則不敬莫大乎是。我非尧舜之道，不敢以陳於王前，故齊人莫如我敬王也。」

景子曰：「否，非此之謂也。礼曰，『父召，無诺；君命召，不俟駕。』固將朝也，聞王命而遂不果，宜與夫礼若不相似然。」

曰：「豈謂是與？曾子曰：『晋楚之富，不可及也；彼以其富，我以吾仁；彼以其爵，我以吾義，吾何慊乎哉？』夫豈不義而曾子言之？是或一道也。天下有達尊三：爵一，齒一，德一。朝廷莫如爵，鄉黨莫如齒，辅世長民莫如德。惡得有其一以慢其二哉？故將大有為之君，必有所不召之臣；慾有謀焉，則就之。其尊德樂道，不如是，不足以有為也。故汤之於伊尹，學焉而後臣之，故不勞而王；恆公之於管仲，學焉而後臣之，故不勞而霸。今天下地醜德齊，莫能相尚，無他，好臣其所教，而不好臣其所受教。汤之於伊尹，桓公之於管仲，則不敢召。管仲且猶不可召，而況不為管仲者乎？」

陳臻問曰：「前日於齊，王馈兼金一百，而不受；於宋，馈七十镒而受；於薛，馈五十镒而受。前日之不受是，則今日之受非也；今日之受是，則前日之不受非也。夫子必居一於此矣。」

孟子曰：「皆是也。當在宋也，予將有遠行，行者必以赆；辭曰：『馈赆。』予何為不受？當在薛也，予有戒心；辭曰：『聞戒，故為兵馈之。』予何為不受？若於齊，則未有處也。無處而馈之，是貨之也。焉有君子而可以貨取乎？」

孟子之平陸，謂其大夫曰：「子之持戟之士，一日而三失伍，則去之否乎？」

曰：「不待三。」

「然則子之失伍也亦多矣。兇年饑歲，子之民，老羸轉於溝壑，壯者散而之四方者，幾千人矣。」

曰：「此非距心之所得為也。」

曰：「今有受人之牛羊而為之牧之者，則必為之求牧與刍矣。求牧與刍而不得，則反諸其人乎？抑亦立而視其死與？」

曰：「此則距心之罪也。」

他日，見於王曰：「王之為都者，臣知五人焉。知其罪者，惟孔距心。」為王诵之。

王曰：「此則寡人之罪也。」

孟子謂蚔蛙曰：「子之辭靈丘而請士師，似也，為其可以言也。今既數月矣，未可以言與？」

蚔蛙谏於王而不用，致為臣而去。

齊人曰：「所以為蚔蛙則善矣；所以自為，則吾不知也。」

公都子以告。

曰：「吾聞之也：有官守者，不得其職則去；有言責者，不得其言則去。我無官守，我無言責也，則吾進退，豈不绰绰然有馀裕哉？」

孟子為卿於齊，出吊於滕，王使蓋大夫王驩為辅行。王驩朝暮見，反齊、滕之路，未嘗與之言行事也。

公孫醜曰：「齊卿之位，不為小矣；齊、滕之路，不為近矣，反之而未嘗與言行事，何也？」

曰：「夫既或治之，予何言哉？」

孟子自齊葬於魯，反於齊，止於嬴。

充虞請曰：「前日不知虞之不肖，使虞敦匠事。嚴，虞不敢請。今願窃有請也：木若以美然。」

曰：「古者棺椁無度，中古棺七寸，椁稱之。自天子達於庶人，非直為觀美也，然後盡於人心。不得，不可以為悦；無財，不可以為悦。得之為有財，古之人皆用之，吾何為獨不然？且比化者無使土親膚，於人心獨無恔乎？吾聞之：君子不以天下俭其親。」

沈同以其私問曰：「燕可伐與？」

孟子曰：「可；子哙不得與人燕，子之不得受燕於子哙。有仕於此，而子悦之，不告於王而私與之吾子之禄爵；夫士也，亦無王命而私受之於子，則可乎？何以異於是？」

齊人伐燕。

或問曰：「勸齊伐燕，有諸？」

曰：「未也；沈同問『燕可伐與』，吾應之曰，『可』，彼然而伐之也。彼如曰：『孰可以伐之？』則將應之曰，『為天吏，則可以伐之』。今有殺人者，或問之曰：，『人可殺與？』則將應之曰，『可』。彼如曰，『孰可以殺之？』則將應之曰：『為士師，則可以殺之。』今以燕伐燕，何為勸之哉？」

燕人畔。王曰：「吾甚惭於孟子。」

陳贾曰：「王無患焉。王自以為與週公孰仁且智？」

王曰：「惡！是何言也！」

曰：「週公使管叔監殷，管叔以殷畔；知而使之，是不仁也；不知而使之，是不智也。仁智，週公未之盡也，而況於王乎？贾請見而解之。」

見孟子，問曰「週公何人也？」

曰：「古聖人也。」

曰：「使管叔監殷，管叔以殷畔也，有諸？」

曰：「然。」

曰：「週公知其將畔而使之與？」

曰：「不知也。」

「然則聖人且有過與？」

曰：「週公，弟也；管叔，兄也。週公之過，不亦宜乎？且古之君子，過則改之；今之君子，過則順之。古之君子，其過也，如日月之食，民皆見之；及其更也，民皆仰之。今之君子，豈徒順之，又從為之辭。」

孟子致為臣而歸。王就見孟子，曰：「前日願見而不可得，得侍同朝，甚喜；今又棄寡人而歸，不識可以繼此而得見乎？」

對曰：「不敢請耳，固所願也。」他日，王謂時子曰：「我慾中國而授孟子室，養弟子以萬鐘，使諸大夫國人皆有所矜式。子盍為我言之！」

時子因陳子而以告孟子，陳子以時子之言告孟子。

孟子曰：「然，夫時子惡知其不可也？如使予慾富，辭十萬而受萬，是為慾富乎？季孫曰：『異哉子叔疑！使己為政，不用，則亦已矣，又使其子弟為卿。人亦孰不慾富貴？而獨於富貴之中有私龍斷焉。』古之為市也，以其所有易其所無者，有司者治之耳。有贱丈夫焉，必求龍斷而登之，以左右望，而罔市利。人皆以為贱，故從而徵之。徵商自此贱丈夫始矣。」

孟子去齊，宿於昼。有慾為王留行者，坐而言不應，隱幾而卧。

客不悦曰：「弟子齊宿而後敢言，夫子卧而不聽，請勿複敢見矣。」

曰：「坐！我明語子。昔者魯缪公無人乎子思之側，則不能安子思；洩柳、申詳無人乎缪公之側，則不能安其身。子為長者慮，而不及子思；子絕長者乎？長者絕子乎？」

孟子去齊。尹士語人曰：「不識王之不可以為汤武，則是不明也；識其不可，然且至，則是幹澤也。千裡而見王，不遇故去，三宿而後出昼，是何濡滯也？士則茲不悦。」

高子以告。

曰：「夫尹士惡知予哉？千裡而見王，是予所慾也；不遇故去，豈予所慾哉？予不得已也。予三宿而出昼，於予心猶以為速，王庶幾改之！王如改諸，則必反予。夫出昼，而王不予追也，予然後浩然有歸誌。予雖然，豈捨王哉！王由足用為善；王如用予，則豈徒齊民安，天下之民舉安。王庶幾改之！予日望之！予豈若是小丈夫然哉？谏於其君而不受，則怒，悻悻然見於其面，去則窮日之力而後宿哉？」

尹士聞之，曰：「士誠小人也。」

孟子去齊，充虞路問曰：「夫子若不豫色然。前日虞聞諸夫子曰：『君子不怨天，不尤人。』」

曰：「彼一時，此一時也。五百年必有王者興，其間必有名世者。由週而來，七百有馀歲矣，以其數，則過矣；以其時考之，則可矣。夫天未慾平治天下也；如慾平治天下，當今之世，捨我其誰也？吾何為不豫哉？」

孟子去齊，居休。公孫醜問曰：「仕而不受禄，古之道乎？」

曰：「非也；於崇，吾得見王，退而有去誌，不慾變，故不受也。繼而有師命，不可以請。久於齊，非我誌也。」