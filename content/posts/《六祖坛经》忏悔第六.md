---
title: "《六祖壇經》忏悔第六"
date: 2020-12-31T21:08:12+08:00
tags: 
- 《六祖坛经》
- 忏悔
categories: 
- 佛
- 《六祖坛经》
draft: false
---

> 時，大師見廣韶洎四方士庶，骈集山中聽法，於是升座，告眾曰：“來！諸善知識，此事須從自事中起，於一切時，念念自淨其心，自修自行，見自己法身，見自心佛，自度自戒，始得不假到此。既從遠來，一會於此，皆共有缘。今可各各胡跪，先為傳自性五分法身香，次授無相忏悔。”眾胡跪。























































































