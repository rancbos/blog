---
title: "《孟子》告子"
date: 2020-12-31T20:41:31+08:00
tags: 
- 《孟子》
- 告子
categories: 
- 儒
- 《孟子》
draft: false
---

## 上

告子曰：「性，猶杞柳也，義，猶桮棬也；以人性為仁義，猶以杞柳為桮棬。」

孟子曰：「子能順杞柳之性而以為桮棬乎？將戕贼杞柳而後以桮棬也？如將戕贼杞柳而以為桮棬，則亦將戕贼人以為仁義與？率天下之人而祸仁義者，必子之言夫！」

告子曰：「性猶湍水也，決諸東方則東流，決諸西方則西流。人性之無分於善不善也，猶水之無分於東西也。」

孟子曰：「水信無分於東西，無分於上下乎？人性之善也，猶水之就下也。人無有不善，水無有不下。今夫水，搏而躍之，可使過颡；激而行之，可使在山。是豈水之性哉？其勢則然也。人之可使為不善，其性亦猶是也。」

告子曰：「生之謂性。」

孟子曰：「生之謂性也，猶白之謂白與？」

曰：「然。」

「白羽之白也，猶白雪之白，白雪之白猶白玉之白欤？」

曰：「然。」

「然則犬之性猶牛之性，牛之性猶人之性與？」

告子曰：「食色，性也。仁，內也，非外也；義，外也，非內也。」

孟子曰：「何以謂仁內義外也？」

曰：「彼長而我長之，非有長於我也；猶彼白而我白之，從其白於外也，故謂之外也。」

曰：「異於白馬之白也，無以異於白人之白也；不識長馬之長也，無以異於長人之長欤？且謂長者義乎？長之者義乎？」

曰：「吾弟則愛之，秦人之弟則不愛也，是以我為悦者也，故謂之內。長楚人之長，亦長吾之長，是以長為悦者也，故謂之外也。」

曰：「耆秦人之炙，無以異於耆吾炙，夫物則亦有然者也，然則耆炙亦有外與？」

孟季子問公都子曰：「何以謂義內也？」

曰：「行吾敬，故謂之內也。」

「鄉人長於伯兄一歲，則誰敬？」

曰：「敬兄。」

「酌則誰先？」

曰：「先酌鄉人。」

「所敬在此，所長在彼，果在外，非由內也。」

公都子不能答，以告孟子。

孟子曰：「敬叔父乎？敬弟乎？彼將曰：『敬叔父。』曰：『弟為尸，則誰敬？』彼將曰：『敬弟。』子曰：『惡在基敬叔父也？』彼將曰：『在位故也。」子亦曰：『在位故也。庸敬在兄，斯須之敬在鄉人。』」

季子聞之，曰：「敬叔父則敬，敬弟則敬，果在外，非由內也。」

公都子曰：「冬日則饮汤，夏日則饮水，然則饮食亦在外也？」

公都子曰：告子曰：『性無善無不善也。』或曰：『性可以為善，可以為不善；是故文武興，則民好善；幽厲興，則民好暴。』或曰：『有性善，有性不善；是故以尧為君而有象；以瞽瞍為父而有舜；以纣為兄之子，且以為君，而不微子啟、王子比幹。』今曰：『性善』，然則彼皆非欤？」

孟子曰：「乃若其情，則可以為善矣，乃所謂善也。若夫為不善，非才之罪也。恻隱之心，人皆有之；羞惡之心，人皆有之；恭敬之心，人皆有之；是非之心，人皆有之。恻隱之心，仁也；羞惡之心，義也；恭敬之心，礼也；是非之心，智也。仁義礼智，非由外铄我也，我固有之也，弗思耳矣。故曰，『求則得之，捨則失之。』或相倍蓰而無算者，不能盡其才者也。《詩》曰：『天生蒸民，有物有則。民之秉彝，好是懿德。』孔子曰：『為此詩者，其知道乎！故有物必則；民之秉彝也，好是懿德。」

孟子曰：「富歲，子弟多賴；兇歲，子弟多暴，非天之降才爾殊也，其所以陷溺其心者然也。今夫麰麦，播種而櫌之，其地同，樹之時又同，浡然而生，至於日至之時，皆孰矣。雖有不同，則地有肥硗，雨露之養、人事之不齊也。故凡同類者，舉相似也，何獨至於人而疑之？聖人，與我同類者。故龍子曰：『不知足而為屦，我知其不為蒉也。』屦之相似，天下之足同也。口之於味，有同耆也；易牙先得我口之所耆者也。如使口之於味也，其性與人殊，若犬馬之與我不同類也，則天下何耆皆從易牙之於味也？至於味，天下期於易牙，是天下之口相似也。惟耳亦然。至於聲，天下期於師旷，是天下之耳相似也。惟目亦然。至於子都，天下莫不知其姣也。不知子都之姣者，無目者也。故曰，口之於味也，有同耆焉；耳之於聲也，有同聽焉；目之於色也，有同美焉，至於心，獨無所同然乎？心之所同然者何也？謂理也，義也。聖人先得我心之所同然耳。故理義之悦我心，猶刍豢之悦我口。」

孟子曰：「牛山之木嘗美矣，以其郊於大國也，斧斤伐之，可以為美乎？是其日夜之所息，雨露之所潤，非無萌薛之生焉，牛羊又從而牧之，是以若彼濯濯也。人見其濯濯也，以為未嘗有材焉，此豈山之性也哉？雖存乎人者，豈無仁義之心哉？其所以放其良心者，亦猶斧斤之於木也，旦旦而伐之，可以為美乎？其日夜之所息，平旦之氣，其好惡與人相近也者幾希，則其旦昼之所為，有梏亡之矣。梏之反覆，則其夜氣不足以存；夜氣不足以存，則其違禽兽不遠矣。人見其禽兽也，而以為未嘗有才焉者，是豈人之情也哉？故苟得其養，無物不長；苟失其養，無物不消。孔子曰：『操則存，捨則亡；出入無時，莫知其鄉。』惟心之謂與？」

孟子曰：「無或乎王之不智也。雖有天下易生之物也，一日暴之，十日寒之，未有能生者也。吾見亦罕矣，吾退而寒之者至矣，吾如有萌焉何哉？今夫弈之為數，小數也；不專心致誌，則不得也。弈秋，通國之善弈者也。使弈秋诲二人弈，其一人專心致誌，惟弈秋之為聽。一人雖聽之，一心以為有鸿鹄將至，思援弓繳而射之，雖與之俱學，弗若之矣，為是其智弗若與？曰：非然也。」

孟子曰：「魚，我所慾也，熊掌亦我所慾也；二者不可得兼，捨魚而取熊掌者也。生亦我所慾也，義亦我所慾也；二者不可得兼，捨生而取義者也。生亦我所慾，所慾有甚於生者，故不為苟得也；死亦我所惡，所惡有甚於死者，故患有所不辟也。如使人之所慾莫甚於生，則凡可以得生者，何不用也？使人之所惡莫甚於死者，則凡可以辟患者，何不為也？由是則生而有不用也，由是則可以辟患而有不為也，是故所慾有甚於生者，所惡有甚於死者。非獨贤才有是心也，人皆有之，贤者能勿喪耳。一箪食，一豆羹，得之則生，弗得則死，呼爾而與之，行道之人弗受；蹴爾而與之，乞人不屑也；萬鐘不辯礼義而受之。萬鐘於我何加焉？為宫室之美、妻妾之奉、所識窮乏者得我與？鄉為身死而不受，今為宫室之美為之；鄉為身死而不受，今為妻妾之奉為之；鄉為身死而不受，今為所識窮乏者得我而為之，是亦不可以已乎？此之謂失其本心。」

孟子曰：「仁，人心也；義，人路也。捨其路而弗由，放其心而不知求，哀哉！人有鸡犬放，則知求之；有放心而不知求。學問之道無他，求其放心而已矣。」

孟子曰：「今有無名之指屈而不信，非疾痛害事也，如有能信之者，同不遠秦楚之路，為指之不若人也。指不若人，則知惡之；心不若人，則不知惡，此之謂不知類也。」

孟子曰：「拱把之桐梓，人苟慾生之，皆知所以養之者。至於身，而不知所以養之者，豈愛身不若桐梓哉？弗思甚也。」

孟子曰：「人之於身也，兼所受。兼所愛。，則兼所養也。無尺寸之膚不愛焉，則無盡寸之膚不養也。所以考其善不善者，豈有他哉？於己取之而已矣。體有貴贱，有小大。無以小害大，無以贱害貴。養其小者為小人，養其大者為大人。今有場師，捨其梧檟，狀其樲棘，則為贱場師焉。養其一指而失其肩背，而不知也，則為狼疾人也。饮食之人，則人贱之矣，為其養小以失大也。饮食之人無有失也，則口腹豈適為尺寸之膚哉？」

公都子問曰：「钧是人也，或為大人，或為小人，何也？」

孟子曰：「從其大體為大人，從其小體為小人。」

曰：「钧是人也，或從其大體，或從其小體，何也？」

曰：「耳目之官不思，而蔽於物。物交物，則引之而已矣。心之官則思，思則得之，不思則不得也。此天之所與我者。先立乎其大者，則其小者不能奪也。此為大人而已矣。

孟子曰：「有天爵者，有人爵者。仁義忠信，樂善不倦，此天爵也；公卿大夫，此人爵也。古之人修其天爵，而人爵從之。今之人修其天爵，以要人爵；即得人爵，而棄其天爵，則惑之甚者也，終亦必亡而已矣。」

孟子曰：「慾貴者，人之同心也。人人有貴於己者，弗思耳矣。人之所貴者，非良貴也。赵孟之所貴，赵孟能贱之。《詩》雲：『既醉以酒，既飽以德。』言飽乎仁義也，所以不願人之膏粱之味也；令聞廣譽施於身，所以不願人之文绣也。」

孟子曰：「仁之勝不仁也，猶水之勝火。今之為仁者，猶以一杯水救一車薪之火也；不熄，則謂之水不勝火，此又與於不仁之甚者也，亦終必亡而已矣。」

孟子曰：「五谷者，種之美者也；苟為不熟，不如荑稗。夫仁，亦在乎熟之而已矣。」

孟子曰：「羿之教人射，必誌於彀；學者亦必誌於彀。大匠诲人必以規矩，學者亦必以規矩。」

## 下

任人有問屋庐子曰：「礼與食孰重？」

曰：「礼重。」

「色與礼孰重？」

曰：「礼重。」

曰：「以礼食，則饑而死；不以礼食，則得食，必與礼乎？親迎則不得妻；不親迎，則得妻，必親迎乎？」

屋庐子不能對，明日之邹以告孟子。

孟子曰：「於答是也，何有？不揣其本，而齊其末，方寸之木可使高於岑樓。金重於羽者，豈謂一钩金與一輿羽之謂哉？取食之重者與礼之輕者而比之，奚翅食重？取色之重者與礼之輕者而比之，奚翅色重？往應之曰：『紾兄之臂而奪之食，則得食；不紾，則不得食，則將紾之乎？逾東家牆而搂其處子，則得妻；不搂，則不得妻，則將搂之乎？」

曹交問曰：「人皆可以為尧舜，有諸？」

孟子曰：「然。」

「交聞文王十尺，汤九尺，今交九尺四寸以長，食粟而已，如何則可？」

曰：「奚有於是？亦為之而已矣。有人於此，力不能勝一匹雛，則為無力人矣；今曰舉百钧，則為有力人矣。然則舉乌穫之任，是亦為乌穫而已矣。夫人豈以不勝為患哉？弗為耳。徐行後長者謂之弟，疾行先長者謂之不弟。夫徐行者，豈人所不能哉？所不為也。尧舜之道，孝弟而已矣。子服尧之服，诵尧之言，行尧之行，是尧而已矣。子服桀之服，诵桀之言，行桀之行，是桀而已矣。」

曰：「交得見於邹君，可以假館，願留而受業於門。」

曰：「夫道若大路然，豈難知哉？人病不求耳。子歸而求之，有馀師。」

公孫醜問曰：「高子曰：《小弁》，小人之詩也。」

孟子曰：「何以言之？」

曰：「怨。」

曰：「固哉，高叟之為詩也！有人於此，越人關弓而射之，則己談笑而道之；無他，疏之也。其兄關弓而射之，則己垂涕泣而道之；無他，戚之也。小弁之怨，親親也。親親，仁也。固矣夫，高叟之為詩也！」

曰：「《凱風》何以不怨？」

曰：「《凱風》親之過小者也；《小弁》，親之過大者也。親之過大而不怨，是愈疏也；親之過小而怨，是不可矶也。愈疏，不孝也；不可矶，亦不孝也。孔子曰：『舜其至孝矣，五十而慕。』」

宋牼將之楚，孟子遇於石丘，曰：「先生將何之？」曰：「吾聞秦楚構兵，我將見楚王說而罷之。楚王不悦，我將見秦王說而罷之。二王我將有所遇焉。」

曰：「轲也請無問其詳，願聞其指。說之將何如？」

曰：「我將言其不利也。」

曰：「先生之誌則大矣，先生之號則不可。先生以利說秦楚之王，秦楚之王悦於利，以罷三軍之師，是三軍之士樂罷而悦於利也。為人臣者懷利以事其君，為人子者懷利以事其父，為人弟者懷利以事其兄，是君臣、父子、兄弟終去仁義，懷利以相接，然而不亡者，未之有也。先生以仁義說秦楚之王，秦楚之王悦於仁義，而罷三軍之師，是三軍之士樂罷而悦於仁義也。為人臣者懷仁義以事其君，為人子者懷仁義以事其父，為人弟者懷仁義以事其兄，是君臣、父子，兄弟去利，懷仁義以相接也，然而不王者，未之有也。何必曰利？」

孟子居邹，季任為任處守，以幣交，受之而不報。處於平陸，儲子為相，以幣交，受之而不報。他日，由邹之任，見季子；由平陸之齊，不見儲子。屋庐子喜曰：「連得間矣。」問曰：「夫人之任，見季子；之齊，不見儲子，為其為相與？」

曰：「非也；《書》曰：『享多仪，仪不及物曰不享，惟不役誌於享。』為其不成享也。」

屋庐子悦。或問之。屋庐子曰：「季子不得之邹，儲子得之平陸。」

淳於髡曰：「先名實者，為人也；後名實者，自為也。夫子在三卿之中，名實未加於上下而去之，仁者固如此乎？」

孟子曰：「居下位，不以贤事不肖者，伯夷也；五就汤，五就桀者，伊尹也；不惡汙君，不辭小官者，柳下惠也。三子者不同道，其趨一也。一者何也？曰，仁也。君子亦仁而已矣，何必同？」

曰：「魯缪公之時，公仪子為政，子柳、子思為臣，魯之削也滋甚；若是乎，贤者之無益於國也！」

曰：「虞不用百裡奚而亡，秦穆公用之而霸。不用贤則亡，削何可得欤？」

曰：「昔者王豹處於淇，而河西善讴；綿驹處於高唐，而齊右善歌；華週、梁之妻善哭其夫而變國俗。有諸內，必形諸外。為其事而無其功者，髡未嘗睹之也。是故無贤者也；有則髡必識之。」

曰：「孔子為魯司寇，不用，從而祭，燔肉不至，不稅冕而行。不知者以為為肉也，其知者以為為無礼也。乃孔子則慾以微罪行，不慾為苟去。君子之所為，眾人固不識也。」

孟子曰：「五霸者，三王之罪人也；今之諸侯，五霸之罪人也；今之大夫，今之諸侯之罪人也。天子適諸侯曰巡狩，諸侯朝於天子曰述職。春省耕而補不足，秋省斂而助不給。入其疆，土地辟，田野治，養老尊贤，俊傑在位，則有庆；庆以地。入其疆，土地荒芜，遺老失贤，掊克在位，則有讓。一不朝，則贬其爵；再不朝，則削其地；三不朝，則六師移之。是故天子討而不伐，諸侯伐而不討。五霸者，搂諸侯以伐諸侯者也，故曰，五霸者，三王之罪人也。五霸，桓公為盛。葵丘之會，諸侯束牲載書而不歃血。初命曰，诛不孝，無易樹子，無以妾為妻。再命曰，尊贤育才，以彰有德。三命曰，敬老慈幼，無忘宾旅。四命曰，士無世官，官事無攝，取士必得，無專殺大夫。五命曰，無曲防，無遏籴，無有封而不告。曰，凡我同盟之人，既盟之後，言歸於好。今之諸侯皆犯此五禁，故曰，今之諸侯，五霸之罪人也。長君之惡其罪小，逢君之惡其罪大。今之大夫皆逢君之惡，故曰，今之大夫，今之諸侯之罪人也。」

魯慾使慎子為將軍。孟子曰：「不教民而用之，謂之殃民。殃民者，不容於尧舜之世。一戰勝齊，遂有南陽，然且不可。」

慎子勃然不悦曰：「此則滑釐所不識也。」

曰：「吾明告子。天子之地方千裡；不千裡，不足以待諸侯。諸侯之地方百裡；不百裡，不足以守宗庙之典籍。週公之封於魯，為方百裡也；地非不足，而俭於百裡。太公之封於齊也，亦為方百裡也；地非不足也，而俭於百裡。今魯方百裡者五，子以為有王者作，則魯在所損乎，在所益乎？徒取諸彼以與此，然且仁者不為，況於殺人以求之乎？君子之事君也，務引其君以當道，誌於仁而已。」

孟子曰：「今之事君者皆曰，『我能為君辟土地，充府庫。』今之所謂良臣，古之所謂民贼也。君不鄉道，不誌於仁，而求富之，是富桀也。『我能為君約與國，戰必克。』今之所謂良臣，古之所謂民贼也。君不鄉道不誌於仁，而求為之強戰，是辅桀也。由今之道，無變今之俗，雖與之天下，不能一朝居也。」

白圭曰：「吾慾二十而取一，何如？」

孟子曰：「子之道，貉道也。萬室之國，一人陶，則可乎？」

曰：「不可，器不足用也。」

曰：「夫貉，五谷不生，惟黍生之；無城郭、宫室、宗庙、祭祀之礼，無諸侯幣帛饔飧，無百官有司，故二十取一而足也。今居中國，去人倫，無君子，如之何其可也？陶以寡，且不可以為國，況無君子乎？慾輕之於尧舜之道者，大貉小貉也；慾重之於尧舜之道者，大桀小桀也。」

白圭曰：「丹之治水也愈於禹。」

孟子曰：「子過矣。禹之治水，水之道也，是故禹以四海為壑。今吾子以鄰國為壑。水逆行謂之洚水，洚水者，洪水也，仁人之所惡也。吾子過矣。」

孟子曰：「君子不亮，惡乎執？」

魯慾使樂正子為政。孟子曰：「吾聞之，喜而不寐。」

公孫醜曰：「樂正子強乎？」

曰：「否。」

「有知慮乎？」

曰：「否。」

「多聞識乎？」

曰：「否。」

「然則奚為喜而不寐？」

曰：「其為人也好善。」

「好善足乎？」

曰：「好善優於天下，而況魯國乎？夫苟好善，則四海之內皆將輕千裡而來告之以善；夫苟不好善，則人將曰：『訑訑，予既已知之矣。』訑訑之聲音颜色距人於千裡之外，士止於千裡之外，則谗谄面謏之人至矣。與谗谄而谀人之人居，國慾治，可得乎？」

陳子曰：「古之君子何如則仕？」

孟子曰：「所就三，所去三。迎之致敬以有礼；言，將行其言也，則就之。礼貌未衰，言弗行也，則去之。其次，雖未行其言也，迎之致敬以有礼，則就之。礼貌衰，則去之。其下，朝不食，夕不食，饑餓不能出門戶，君聞之，曰：『吾大者不能行其道，又不能從其言也，使饑餓於我土地，吾恥之。』週之，亦可受也，免死而已矣。」

孟子曰：「舜發於畎亩之中，傅說舉於版築之間，胶鬲舉於魚盐之中，管夷吾舉於士，孫叔敖舉於海，百裡奚舉於市。故天將降大任於斯人也，必先苦其心誌，勞其筋骨，餓其體膚，空乏其身，行拂亂其所為，所以動心忍性，曾益其所不能。人恆過，然後能改；困於心，衡於慮，而後作；徵於色，發於聲，而後喻。入則無法家拂士，出則無敵國外患者，國恆亡。然後知生於忧患而死於安樂也。」

孟子曰：「教亦多術矣，予不屑之教诲也者，是亦教诲之而已矣。」