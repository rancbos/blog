---
title: "《六祖壇經》忏悔第六"
date: 2020-12-31T21:08:12+08:00
tags: 
- 《六祖坛经》
- 忏悔
categories: 
- 佛
- 《六祖坛经》
draft: false
---

時，大師見廣韶洎四方士庶，骈集山中聽法，於是升座，告眾曰：“來！諸善知識，此事須從自事中起，於一切時，念念自淨其心，自修自行，見自己法身，見自心佛，自度自戒，始得不假到此。既從遠來，一會於此，皆共有缘。今可各各胡跪，先為傳自性五分法身香，次授無相忏悔。”眾胡跪。

師曰：“一、戒香。即自心中無非、無惡、無嫉妒、無貪瞋、無劫害，名戒香。

“二、定香。即睹諸善惡境相，自心不亂，名定香。

“三、慧香。自心無礙，常以智慧觀照自性，不造諸惡；雖修眾善，心不執著，敬上念下，矜恤孤貧，名慧香。

“四、解脫香。即自心無所攀缘，不思善、不思惡，自在無礙，名解脫香。

“五、解脫知見香。自心既無所攀缘善惡，不可沉空守寂，即須廣學多聞，識自本心，達諸佛理，和光接物，無我無人，直至菩提，真性不易，名解脫知見香。

“善知識，此香各自內薰，莫嚮外觅。今與汝等授無相忏悔，滅三世罪，令得三業清淨。善知識，各隨我語，一時道：‘弟子等，從前念、今念及後念，念念不被愚迷染；從前所有惡業，愚迷等罪，悉皆忏悔，願一時銷滅，永不複起。弟子等，從前念、今念及後念，念念不被憍诳染；從前所有惡業，憍诳等罪，悉皆忏悔，願一時銷滅，永不複起。弟子等，從前念、今念及後念，念念不被嫉妒染；從前所有惡業，嫉妒等罪，悉皆忏悔，願一時銷滅，永不複起。’

“善知識，已上是為無相忏悔。雲何名忏？雲何名悔？忏者，忏其前愆，從前所有惡業，愚迷、憍诳、嫉妒等罪，悉皆盡忏，永不複起，是名為忏。悔者，悔其後過；從今以後，所有惡業，愚迷、憍诳、嫉妒等罪，今已覺悟，悉皆永斷，更不複作，是名為悔。故稱忏悔。凡夫愚迷，只知忏其前愆，不知悔其後過。以不悔故，前愆不滅，後過又生。前愆既不滅，後過複又生，何名忏悔？

“善知識，既忏悔已，與善知識發四弘誓願，各須用心正聽：

“自心眾生無邊誓願度！自心煩恼無邊誓願斷！
　自性法門無盡誓願學！自性無上佛道誓願成！

“善知識，大家豈不道‘眾生無邊誓願度’？恁麼道，且不是慧能度。

“善知識，心中眾生，所謂邪迷心、诳妄心、不善心、嫉妒心、惡毒心，如是等心，盡是眾生。各須自性自度，是名真度。何名自性自度？即自心中邪見、煩恼、愚痴眾生，將正見度。既有正見，使般若智打破愚痴迷妄眾生，各各自度。邪來正度，迷來悟度，愚來智度，惡來善度；如是度者，名為真度。又‘煩恼無邊誓願斷’，將自性般若智，除卻虛妄思想心是也。又‘法門無盡誓願學’，須自見性，常行正法，是名真學。又‘無上佛道誓願成’，既常能下心，行於真正，離迷離覺，常生般若，除真除妄，即見佛性，即言下佛道成。常念修行，是願力法。

“善知識，今發四弘願了，更與善知識授無相三歸依戒：

“善知識，歸依覺，兩足尊；歸依正，離慾尊；歸依淨，眾中尊。從今日去，稱覺為師，更不歸依邪魔外道。以自性三寶常自證明，勸善知識歸依自性三寶：佛者，覺也；法者，正也；僧者，淨也。自心歸依覺，邪迷不生，少慾知足，能離財色，名兩足尊。自心歸依正，念念無邪見，以無邪見故，即無人、我、贡高、貪愛執著，名離慾尊。自心歸依淨，一切尘勞愛慾境界，自性皆不染著，名眾中尊。若修此行，是自歸依。凡夫不會，從日至夜受三歸戒。若言歸依佛，佛在何處？若不見佛，凭何所歸，言卻成妄。

“善知識，各自觀察，莫錯用心。經文分明言‘自歸依佛’，不言‘歸依他佛’。自佛不歸，無所依處。今既自悟，各須歸依自心三寶，內調心性，外敬他人，是自歸依也。

“善知識，既歸依自三寶竟，各各誌心。吾與說一體三身自性佛，令汝等見三身了然，自悟自性。總隨我道：‘於自色身，歸依清淨法身佛；於自色身，歸依圓滿報身佛；於自色身，歸依千百億化身佛。’

“善知識，色身是捨宅，不可言歸。嚮者三身佛，在自性中；世人總有，為自心迷，不見內性，外觅三身如來，不見自身中有三身佛。汝等聽說，令汝等於自身中見自性有三身佛。此三身佛，從自性生，不從外得。

“何名清淨法身佛？世人性本清淨，萬法從自性生。思量一切惡事，即生惡行；思量一切善事，即生善行。如是諸法在自性中，如天常清，日月常明，為浮雲蓋覆，上明下暗；忽遇風吹雲散，上下俱明，萬象皆現。世人性常浮遊，如彼天雲。善知識，智如日，慧如月，智慧常明。於外著境，被妄念浮雲蓋覆自性，不得明朗。若遇善知識，聞真正法，自除迷妄，內外明徹，於自性中萬法皆現。見性之人，亦複如是。此名清淨法身佛。

“善知識，自心歸依自性，是歸依真佛。自歸依者，除卻自性中不善心、嫉妒心、谄曲心、吾我心、诳妄心、輕人心、慢他心、邪見心、贡高心及一切時中不善之行，常自見己過，不說他人好惡，是自歸依。常須下心，普行恭敬，即是見性通達，更無滯礙，是自歸依。

“何名圓滿報身？譬如一燈能除千年暗，一智能滅萬年愚。莫思嚮前，已過不可得；常思於後，念念圓明，自見本性。善惡雖殊，本性無二；無二之性，名為實性；於實性中，不染善惡，此名圓滿報身佛。自性起一念惡，滅萬劫善因；自性起一念善，得恆沙惡盡，直至無上菩提。念念自見，不失本念，名為報身。

“何名千百億化身？若不思萬法，性本如空；一念思量，名為變化：思量惡事，化為地獄；思量善事，化為天堂；毒害化為龍蛇；慈悲化為菩萨；智慧化為上界；愚痴化為下方。自性變化甚多，迷人不能省覺，念念起惡，常行惡道；回一念善，智慧即生，此名自性化身佛。

“善知識，法身本具，念念自性自見，即是報身佛；從報身思量，即是化身佛。自悟自修自性功德，是真歸依；皮肉是色身，色身是捨宅，不言歸依也。但悟自性三身，即識自性佛。

“吾有一無相頌，若能師持，言下令汝積劫迷罪一時銷滅。頌曰：

> “迷人修福不修道， 只言修福便是道。
> 　布施供養福無邊， 心中三惡元來造；
> 　擬將修福慾滅罪， 後世得福罪還在。
> 　但嚮心中除罪缘， 名自性中真忏悔；
> 　忽悟大乘真忏悔， 除邪行正即無罪。
> 　學道常於自性觀， 即與諸佛同一類。
> 　吾祖惟傳此頓法， 普願見性同一體；
> 　若慾當來觅法身， 離諸法相心中洗。
> 　努力自見莫悠悠， 後念忽絕一世休。
> 　若悟大乘得見性， 虔恭合掌至心求。”

師言：“善知識，總須诵取，依此修行！言下見性，雖去吾千裡，如常在吾邊。於此言下不悟，即對面千裡，何勤遠來？珍重好去！”

一眾聞法，靡不開悟，歡喜奉行。