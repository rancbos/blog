---
title: "《論語》公冶長"
date: 2020-12-20T19:29:56+08:00
tags: 
- 《论语》
- 公冶长
categories: 
- 儒
- 《论语》
draft: false
---



> 子謂公冶長，「可妻也。雖在缧绁之中，非其罪也。」以其子妻之。



> 子謂南容，「邦有道不廢，邦無道免於刑戮。」以其兄之子妻之。



> 子謂子贱，「君子哉若人！魯無君子者，斯焉取斯？」



> 子贡問曰：「赐也何如？」子曰：「女，器也。」曰：「何器也？」曰：「瑚琏也。」



> 或曰：「雍也仁而不佞。」子曰：「焉用佞？御人以口給，屡憎於人。不知其仁，焉用佞？」



> 子使漆雕開仕。對曰：「吾斯之未能信。」子說。



> 子曰：「道不行，乘桴浮於海。從我者，其由與？」子路聞之喜。子曰：「由也好勇過我，無所取材。」



> 孟武伯問子路仁乎？子曰：「不知也。」又問。子曰：「由也，千乘之國，可使治其赋也，不知其仁也。」「求也何如？」子曰：「求也，千室之邑，百乘之家，可使為之宰也，不知其仁也。」「赤也何如？」子曰：「赤也，束帶立於朝，可使與宾客言也，不知其仁也。」



> 子謂子贡曰：「女與回也，孰愈？」對曰：「赐也，何敢望回？回也，聞一以知十；赐也，聞一以知二。」子曰：「弗如也；吾與女，弗如也。」



> 宰予昼寝。子曰：「朽木不可雕也，粪土之牆不可朽也。於予與何诛？」子曰：「始吾於人也，聽其言而信其行；今吾於人也，聽其言而觀其行。於予與改是。」



> 子曰：「吾未見剛者。」或對曰：「申枨。」子曰：「枨也慾，焉得剛？」



> 子贡曰：「我不慾人之加諸我也，吾亦慾無加諸人。」子曰：「赐也，非爾所及也。」



> 子贡曰：「夫子之文章，可得而聞也；夫子之言性與天道，不可得而聞也。」



> 子路有聞，未之能行，唯恐有聞。



> 子贡問曰：「孔文子何以謂之『文』也？」子曰：「敏而好學，不恥下問，是以謂之『文』也。」



> 子謂子產，「有君子之道四焉：其行己也恭，其事上也敬，其養民也惠，其使民也義。」



> 子曰：「晏平仲善與人交，久而敬之。」



> 子曰：「藏文仲居蔡，山節藻棁，何如其知也？」



> 子張問曰：「令尹子文三仕為令尹，無喜色；三已之，無愠色。舊令尹之政，必以告新令尹。何如？」子曰：「忠矣。」曰：「仁矣乎？」曰：「未知；焉得仁！」「崔子殺齊君，陳文子有馬十乘，棄而違之。至於他邦，則曰，『猶吾大夫崔子也。』違之；之一邦，則又曰：『猶吾大夫崔子也。』違之。何如？」子曰：「清矣。」曰：「仁矣乎？」子曰：「未知；焉得仁？」



> 季文子三思而後行。子聞之，曰：「再，斯可矣。」



> 子曰：「寧武子，邦有道則知，邦無道則愚。其知可及也，其愚不可及也。」



> 子在陳曰：「歸與！歸與！吾黨之小子狂簡，斐然成章，不知所以裁之。」



> 子曰：「伯夷、叔齊不念舊惡，怨是用希。」



> 子曰：「孰謂微生高直？或乞醯焉，乞諸鄰而與之。」



> 子曰：「巧言、令色、足恭，左丘明恥之，丘亦恥之。匿怨而友其人，左丘明恥之，丘亦恥之。」



> 颜渊、季路侍。子曰：「盍各言爾誌？」子路曰：「願車馬、衣輕裘，與朋友共，蔽之而無憾。」颜渊曰：「願無伐善，無施勞。」子路曰：「願聞子之誌。」子曰：「老者安之，朋友信之，少者懷之。」



> 子曰：「已矣乎！吾未見能見其過，而自讼者也。」



> 子曰：「十室之邑，必有忠信如丘者焉，不如丘之好學也。」















