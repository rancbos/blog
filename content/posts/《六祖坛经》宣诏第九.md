---
title: "《六祖壇經》宣诏第九"
date: 2020-12-31T21:12:08+08:00
tags: 
- 《六祖坛经》
- 宣诏
categories: 
- 佛
- 《六祖坛经》
draft: false
---

神龍元年上元日，則天、中宗诏雲：“朕請安、秀二師宫中供養。萬機之暇，每究一乘。二師推讓雲：‘南方有能禅師，密授忍大師衣法，傳佛心印，可請彼問。’今遣內侍薛簡，驰诏迎請，願師慈念，速赴上京。”

師上表辭疾，願終林麓。薛簡曰：“京城禅德皆雲：‘慾得會道，必須坐禅習定。若不因禅定而得解脫者，未之有也。’未審師所說法如何？”

師曰：“道由心悟，豈在坐也？經雲：‘若言如來若坐若卧，是行邪道。何故？無所從來，亦無所去。’無生無滅，是如來清淨禅；諸法空寂，是如來清淨坐。究竟無證，豈況坐耶？”

簡曰：“弟子回京，主上必問。願師慈悲，指示心要，傳奏兩宫及京城學道者；譬如一燈，燃百千燈，冥者皆明，明明無盡。”

師雲：“道無明暗，明暗是代謝之義。明明無盡，亦是有盡，相待立名故。《淨名經》雲：‘法無有比，無相待故。’”

簡曰：“明喻智慧，暗喻煩恼。修道之人，倘不以智慧照破煩恼，無始生死凭何出離？”

師曰：“煩恼即是菩提，無二無別。若以智慧照破煩恼者，此是二乘見解、羊鹿等機，上智大根悉不如是。”

簡曰：“如何是大乘見解？”

師曰：“明與無明，凡夫見二；智者了達，其性無二；無二之性，即是實性。實性者，處凡愚而不減，在贤聖而不增，住煩恼而不亂，居禅定而不寂，不斷不常，不來不去，不在中間及其內外，不生不滅，性相如如，常住不遷，名之曰道。”

簡曰：“師說不生不滅，何異外道？”

師曰：“外道所說不生不滅者，將滅止生，以生顯滅，滅猶不滅，生說不生。我說不生不滅者，本自無生，今亦不滅，所以不同外道。汝若慾知心要，但一切善惡都莫思量，自然得入清淨心體，湛然常寂，妙用恆沙。”

簡蒙指教，豁然大悟，礼辭歸闕，表奏師語。

其年九月三日，有诏獎谕師曰：“師辭老疾，為朕修道，國之福田。師若淨名，託疾毗耶，阐揚大乘，傳諸佛心，談不二法。薛簡傳師指授如來知見，朕積善餘庆，宿種善根，值師出世，頓悟上乘。感荷師恩，頂戴無已！”並奉磨衲袈裟及水晶钵，敕韶州剌史修飾寺宇，赐師舊居為國恩寺。