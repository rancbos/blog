---
title: "《六祖壇經》疑問第三"
date: 2020-12-31T21:03:28+08:00
tags: 
- 《六祖坛经》
- 疑问
categories: 
- 佛
- 《六祖坛经》
draft: false
---

一日，韦刺史為師設大會斋。斋讫，刺史請師升座，同官僚士庶肃容再拜，問曰：“弟子聞和尚說法，實不可思議。今有少疑，願大慈悲，特為解說。”

師曰：“有疑即問，吾當為說。”

韦公曰：“和尚所說，可不是達磨大師宗旨乎？”

師曰：“是。”

公曰：“弟子聞：達磨初化梁武帝，帝問雲：‘朕一生造寺度僧，布施設斋，有何功德？’達磨言：‘實無功德。’弟子未達此理，願和尚為說。”

師曰：“實無功德，勿疑先聖之言！武帝心邪，不知正法。造寺度僧、布施設斋，名為求福，不可將福便為功德。功德在法身中，不在修福。”

師又曰：“見性是功，平等是德。念念無滯，常見本性真實妙用，名為功德。內心谦下是功，外行於礼是德；自性建立萬法是功，心體離念是德；不離自性是功，應用無染是德。若觅功德法身，但依此作，是真功德。若修功德之人，心即不輕，常行普敬。心常輕人，吾我不斷，即自無功；自性虛妄不實，即自無德；為吾我自大，常輕一切故。

“善知識，念念無間是功，心行平直是德；自修性是功，自修身是德。

“善知識，功德須自性內見，不是布施供養之所求也。是以福德與功德別。武帝不識真理，非我祖師有過。”

刺史又問曰：“弟子常見僧俗念阿彌陀佛，願生西方。請和尚說，得生彼否？願為破疑。”

師言：“使君善聽，慧能與說。世尊在捨衛城中，說西方引化經文，分明去此不遠。若論相說，裡數有十萬八千，即身中十惡八邪，便是說遠。說遠，為其下根；說近，為其上智。人有兩種，法無兩般；迷悟有殊，見有迟疾。迷人念佛求生於彼，悟人自淨其心。所以佛言：‘隨其心淨，即佛土淨。’使君，東方人，但心淨即無罪；雖西方人，心不淨亦有愆。東方人造罪，念佛求生西方；西方人造罪，念佛求生何國？凡愚不了自性，不識身中淨土，願東願西；悟人在處一般。所以佛言：‘隨所住處恆安樂。’使君，心地但無不善，西方去此不遙；若懷不善之心，念佛往生難到。

“今勸善知識，先除十惡即行十萬，後除八邪乃過八千。念念見性，常行平直，到如彈指，便睹彌陀。使君，但行十善，何須更願往生？不斷十惡之心，何佛即來迎請？若悟無生頓法，見西方只在刹那；不悟，念佛求生，路遙如何得達？慧能與諸人移西方於刹那間，目前便見，各願見否？”

眾皆頂礼雲：“若此處見，何須更願往生？願和尚慈悲，便現西方，普令得見。”

師言：“大眾，世人自色身是城，眼、耳、鼻、舌是門；外有五門，內有意門。心是地，性是王。王居心地上，性在王在，性去王無；性在身心存，性去身壞。佛嚮性中作，莫嚮身外求。自性迷即是眾生，自性覺即是佛。慈悲即是觀音，喜捨名為勢至，能淨即釋迦，平直即彌陀。人我是須彌，貪慾是海水，煩恼是波浪，毒害是惡龍，虛妄是鬼神，尘勞是魚鳖。貪瞋是地獄，愚痴是畜生。

“善知識，常行十善，天堂便至；除人我，須彌倒；去貪慾，海水竭；煩恼無，波浪滅；毒害除，魚龍絕。自心地上覺性如來放大光明，外照六門清淨，能破六慾諸天；自性內照，三毒即除，地獄等罪一時銷滅，內外明徹不異西方。不作此修，如何到彼？”

大眾聞說，了然見性，悉皆礼拜，俱叹：“善哉！”唱言：“普願法界眾生，聞者一時悟解。”

師言：“善知識，若慾修行，在家亦得，不由在寺。在家能行，如東方人心善；在寺不修，如西方人心惡。但心清淨，即是自性西方。”

韦公又問：“在家如何修行？願為教授。”

師言：“吾與大眾說《無相頌》，但依此修，常與吾同處無別；若不依此修，剃發出家於道何益？”頌曰：

> “心平何勞持戒， 行直何用修禅！
> 　恩則孝養父母， 義則上下相憐。
> 　讓則尊卑和睦， 忍則眾惡無喧。
> 　若能鑽木出火， 淤泥定生紅蓮。
> 　苦口的是良藥， 逆耳必是忠言。
> 　改過必生智慧， 護短心內非贤。
> 　日用常行饶益， 成道非由施錢。
> 　菩提只嚮心觅， 何勞嚮外求玄？
> 　聽說依此修行， 西方只在目前。”

師複曰：“善知識，總須依偈修行，見取自性，直成佛道。時不相待，眾人且散，吾歸曹溪。眾若有疑，卻來相問。”

時，刺史、官僚，在會善男信女，各得開悟，信受奉行。