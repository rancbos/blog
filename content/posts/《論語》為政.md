---
title: "《論語》為政"
date: 2020-12-20T17:35:26+08:00
tags: 
- 《论语》
- 为政
categories: 
- 儒
- 《论语》
draft: false
---

> 子曰：「為政以德，譬如北辰居其所而眾星共之。」

  

> 子曰：「詩三百，一言以蔽之，曰：【思無邪】。」



> 子曰：「道之以政，齊之以刑，民免而無恥；道之以德，齊之以礼，有恥且格。」



> 子曰：「吾十有五而誌於學，三十而立，四十而不惑，五十而知天命，六十而耳順，七十而從心所慾，不逾矩。」



> 孟懿子問孝。子曰：「無違。」樊迟御，子告之曰：「孟孫問孝於我，我對曰，【無違。】」樊迟曰：「何謂也？」子曰：「生，事之以礼；死，葬之以礼，祭之以礼。」



> 孟武伯問孝。子曰：「父母唯其疾之忧。」



> 子遊問孝。子曰：「今之孝者，是謂能養。至於犬馬，皆能有養；不敬，何以別乎。」



> 子夏問孝。子曰：「色難。有事，弟子服其勞；有酒食，先生馔，曾是以為孝乎？」



> 子曰：「吾與回言終日，不違，如愚。退而省其私，亦足以發，回也不愚。」



> 子曰：「視其所以，觀其所由，察其所安。人焉廋哉？人焉廋哉？」



> 子曰：「溫故而知新，可以為師矣。」



> 子曰：「君子不器。」



> 子贡問君子。子曰：「先行其言，而後從之。」



> 子曰：「君子週而不比，小人比而不週。」



> 子曰：「學而不思則罔，思而不學則殆。」



> 子曰：「攻乎異端，斯害也己。」



> 子曰：「由！诲女知之乎！知之為知之，不知為不知，是知也。」



> 子張學幹禄。子曰：「多聞闕疑，慎言其馀，則寡尤。多見闕殆，慎行其馀，則寡悔。言寡尤，行寡悔，禄在其中矣。」



> 哀公聞曰：「何為則民服？」孔子對曰：「舉直錯諸枉，則民服；舉枉錯諸直，則民不服。」



> 季康子問：「使民敬忠以勸，如之何？」子曰：「臨之以莊，則敬；孝慈，則忠；舉善而教不能，則勸。」



> 或謂孔子曰：「子奚不為政？」子曰：「書雲：『孝乎惟孝，友於兄弟，施於有政。』是亦為政，奚其為為政？」



> 子曰：「人而無信，不知其可也。大車無輗，小車無軏，其何以行之哉？」



> 子張問：「十世可知也？」子曰：「殷因於夏礼，所損益，可知也；週因於殷礼，所損益，可知也。其或繼週者，雖百世，可知也。」



> 子曰：「非其鬼而祭之，谄也。見義不為，無勇也。」