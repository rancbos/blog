---
title: "《六祖壇經》 行由第一"
date: 2020-12-31T20:58:59+08:00
tags: 
- 《六祖坛经》
- 行由
categories: 
- 佛
- 《六祖坛经》
draft: false
---

時，大師至寶林，韶州韦刺史與官僚入山請師，出於城中大梵寺講堂，為眾開缘說法。師升座次，刺史官僚三十餘人，儒宗學士三十餘人，僧尼道俗一千餘人，同時作礼，願聞法要。

大師告眾曰：“善知識，菩提自性，本來清淨；但用此心，直了成佛。善知識，且聽慧能行由得法事意：

“慧能嚴父，本貫範陽，左降流於岭南，作新州百姓。此身不倖，父又早亡，老母孤遺，移來南海，艱辛貧乏，於市賣柴。

“時，有一客買柴，使令送至客店。客收去，慧能得錢，卻出門外，見一客诵經。慧能一聞經語，心即開悟，遂問：‘客诵何經？’客曰：‘《金剛經》。’複問：‘從何所來，持此經典？’客雲：‘我從蕲州黃梅縣東禅寺來。其寺是五祖忍大師在彼主化，門人一千有餘。我到彼中礼拜，聽受此經。大師常勸僧俗，但持《金剛經》，即自見性，直了成佛。’慧能聞說，宿昔有缘，乃蒙一客，取银十兩與慧能，令充老母衣糧，教便往黃梅參礼五祖。

“慧能安置母畢，即便辭違。不經三十餘日，便至黃梅，礼拜五祖。祖問曰：‘汝何方人？慾求何物？’慧能對曰：‘弟子是岭南新州百姓，遠來礼師，惟求作佛，不求餘物。’祖言：‘汝是岭南人，又是獦獠，若為堪作佛？’慧能曰：‘人雖有南北，佛性本無南北。獦獠身與和尚不同，佛性有何差別？’

“五祖更慾與語，且見徒眾總在左右，乃令隨眾作務。慧能曰：‘慧能啟和尚，弟子自心，常生智慧，不離自性，即是福田。未審和尚教作何務？’祖雲：‘這獦獠根性大利！汝更勿言，著槽廠去。’慧能退至後院，有一行者，差慧能破柴踏碓，經八月餘。

“祖一日忽見慧能曰：‘吾思汝之見可用，恐有惡人害汝，遂不與汝言。汝知之否？’慧能曰：‘弟子亦知師意，不敢行至堂前，令人不覺。’

“祖一日唤諸門人總來：‘吾嚮汝說，世人生死事大，汝等終日只求福田，不求出離生死苦海。自性若迷，福何可救？汝等各去，自看智慧，取自本心般若之性，各作一偈，來呈吾看。若悟大意，付汝衣法，為第六代祖。火急速去，不得迟滯！思量即不中用！見性之人，言下須見。若如此者，輪刀上陣，亦得見之。’

“眾得處分，退而遞相謂曰：‘我等眾人，不須澄心用意作偈，將呈和尚，有何所益？神秀上座，現為教授師，必是他得。我輩謾作偈頌，枉用心力。’諸人聞語，總皆息心，咸言：‘我等已後依止秀師，何煩作偈？’

“神秀思惟：‘諸人不呈偈者，為我與他為教授師。我須作偈，將呈和尚。若不呈偈，和尚如何知我心中見解深淺？我呈偈意，求法即善；觅祖即惡，卻同凡心，奪其聖位奚別？若不呈偈，終不得法。大難！大難！’

“五祖堂前，有步廊三間，擬請供奉卢珍，畫《楞伽經變相》及《五祖血脈圖》，流傳供養。神秀作偈成已，數度慾呈；行至堂前，心中恍惚，遍身汗流，擬呈不得。前後經四日，一十三度呈偈不得。秀乃思惟：‘不如嚮廊下書著，從他和尚看見，忽若道好，即出礼拜，雲是秀作；若道不堪，枉嚮山中數年受人礼拜，更修何道？’是夜三更，不使人知，自執燈，書偈於南廊壁間，呈心所見。偈曰：

“身是菩提樹， 心如明鏡臺，
　時時勤拂拭， 勿使惹尘埃。

“秀書偈了，便卻歸房，人總不知。秀複思惟：‘五祖明日見偈歡喜，即我與法有缘；若言不堪，自是我迷，宿業障重，不合得法。聖意難測！’房中思想，坐卧不安，直至五更。

“祖已知神秀入門未得，不見自性。天明，祖唤卢供奉來，嚮南廊壁間绘畫圖相，忽見其偈，報言：‘供奉卻不用畫，勞爾遠來。經雲：凡所有相，皆是虛妄。但留此偈，與人诵持。依此偈修，免墮惡道；依此偈修，有大利益。’令門人炷香礼敬：‘盡诵此偈，即得見性。’門人诵偈，皆叹：‘善哉！’

“祖三更唤秀入堂，問曰：‘偈是汝作否？’秀言：‘實是秀作，不敢妄求祖位。望和尚慈悲，看弟子有少智慧否？’祖曰：‘汝作此偈，未見本性；只到門外，未入門內。如此見解，觅無上菩提，了不可得。無上菩提，須得言下識自本心，見自本性不生不滅；於一切時中，念念自見，萬法無滯，一真一切真，萬境自如如。如如之心，即是真實。若如是見，即是無上菩提之自性也。汝且去，一兩日思惟，更作一偈，將來吾看。汝偈若入得門，付汝衣法。’神秀作礼而出。又經數日，作偈不成，心中恍惚，神思不安，猶如夢中，行坐不樂。

“複兩日，有一童子於碓坊過，唱诵其偈。慧能一聞，便知此偈未見本性。雖未蒙教授，早識大意，遂問童子曰：‘诵者何偈？’童子曰：‘爾這獦獠不知？大師言：世人生死事大，慾得傳付衣法，令門人作偈來看。若悟大意，即付衣法為第六祖。神秀上座，於南廊壁上，書《無相偈》，大師令人皆诵：依此偈修，免墮惡道；依此偈修，有大利益。’慧能曰：‘上人，我此踏碓，八個餘月，未曾行到堂前。望上人引至偈前礼拜。’

“童子引至偈前礼拜，慧能曰：‘慧能不識字，請上人為讀。’時有江州別駕，姓張名日用，便高聲讀。慧能聞已，遂言：‘亦有一偈，望別駕為書。’別駕言：‘汝亦作偈？其事希有！’慧能嚮別駕言：‘慾學無上菩提，不得輕於初學。下下人有上上智，上上人有沒意智。若輕人，即有無量無邊罪。’別駕言：‘汝但诵偈，吾為汝書。汝若得法，先須度吾。勿忘此言！’慧能偈曰：

“菩提本無樹， 明鏡亦非臺；
　本來無一物， 何處惹尘埃？

“書此偈已，徒眾總驚，無不嗟訝，各相謂言：‘奇哉！不得以貌取人。何得多時，使他肉身菩萨！’祖見眾人驚怪，恐人損害，遂將鞋擦了偈，曰：‘亦未見性。’眾以為然。

“次日，祖潛至碓坊，見能腰石舂米，語曰：‘求道之人，為法忘躯，當如是乎！’乃問曰：‘米熟也未？’慧能曰：‘米熟久矣！猶欠筛在。’祖以杖擊碓三下而去。慧能即會祖意，三鼓入室。祖以袈裟遮圍，不令人見，為說《金剛經》。至‘應無所住而生其心’，慧能言下大悟，一切萬法不離自性。遂啟祖言：‘何期自性本自清淨！何期自性本不生滅！何期自性本自具足！何期自性本無動搖！何期自性能生萬法！’祖知悟本性，謂慧能曰：‘不識本心，學法無益。若識自本心，見自本性，即名丈夫、天人師、佛。’

“三更受法，人盡不知，便傳頓教及衣钵，雲：‘汝為第六代祖，善自護念，廣度有情，流布將來，無令斷絕。聽吾偈曰：

“‘有情來下種， 因地果還生，
　　無情既無種， 無性亦無生。’

“祖複曰：‘昔達磨大師，初來此土，人未之信，故傳此衣以為信體，代代相承。法則以心傳心，皆令自悟自解。自古佛佛惟傳本體，師師密付本心。衣為爭端，止汝勿傳！若傳此衣，命如懸絲。汝須速去，恐人害汝。’慧能啟曰：‘嚮甚處去？’祖雲：‘逢懷則止，遇會則藏。’慧能三更領得衣钵，雲：‘能本是南中人，素不知此山路，如何出得江口？’五祖言：‘汝不須忧，吾自送汝。’

“祖相送直至九江驿。祖令上船，五祖把橹自搖。慧能言：‘請和尚坐，弟子合搖橹。’祖雲：‘合是吾渡汝。’慧能雲：‘迷時師度，悟了自度；度名雖一，用處不同。慧能生在邊方，語音不正，蒙師傳法，今已得悟，只合自性自度。’祖雲：‘如是，如是。以後佛法，由汝大行！汝去三年，吾方逝世。汝今好去，努力嚮南。不宜速說，佛法難起。’

“慧能辭違祖已，發足南行，兩月中間，至大庾岭。逐後數百人來，慾奪衣钵。一僧俗姓陳，名慧明，先是四品將軍，性行粗慥，極意參尋，為眾人先，趁及慧能。

“慧能掷下衣钵於石上，雲：‘此衣表信，可力爭耶？’能隱草莽中。慧明至，提掇不動，乃唤雲：‘行者！行者！我為法來，不為衣來。’慧能遂出，坐盤石上。慧明作礼雲：‘望行者為我說法。’慧能雲：‘汝既為法而來，可屏息諸缘，勿生一念，吾為汝說。’明良久。慧能雲：‘不思善，不思惡，正與麼時，那個是明上座本來面目？’慧明言下大悟，複問雲：‘上來密語密意外，還更有密意否？’慧能雲：‘與汝說者，即非密也。汝若返照，密在汝邊。’明曰：‘慧明雖在黃梅，實未省自己面目。今蒙指示，如人饮水，冷暖自知。今行者即慧明師也。’慧能曰：‘汝若如是，吾與汝同師黃梅，善自護持。’明又問：‘慧明今後嚮甚處去？’慧能曰：‘逢袁則止，遇蒙則居。’明礼辭。

“慧能後至曹溪，又被惡人尋逐；乃於四會，避難猎人隊中。凡經一十五載，時與猎人隨宜說法。猎人常令守網，每見生命，盡放之。每至飯時，以菜寄煮肉锅。或問，則對曰：‘但吃肉邊菜。’

“一日思惟：‘時當弘法，不可終遁。’遂出至廣州法性寺，值印宗法師講《涅槃經》。時有風吹幡動，一僧曰：‘風動。’一僧曰：‘幡動。’議論不已。慧能進曰：‘不是風動，不是幡動，仁者心動。’一眾骇然。印宗延至上席，徵诘奥義。見慧能言簡理當，不由文字，宗雲：‘行者定非常人。久聞黃梅衣法南來，莫是行者否？’慧能曰：‘不敢！’宗於是作礼，告請傳來衣钵，出示大眾。

“宗複問曰：‘黃梅付嘱，如何指授？’慧能曰：‘指授即無，惟論見性，不論禅定解脫。’宗曰：‘何不論禅定解脫？’能曰：‘為是二法，不是佛法。佛法是不二之法。’宗又問：‘如何是佛法不二之法？’慧能曰：‘法師講《涅槃經》，明佛性是佛法不二之法。如高貴德王菩萨白佛言：“犯四重禁，作五逆罪，及一阐提等，當斷善根佛性否？”佛言：“善根有二：一者常，二者無常，佛性非常非無常，是故不斷，名為不二；一者善，二者不善，佛性非善非不善，是名不二。蕴之與界，凡夫見二，智者了達其性無二，無二之性即是佛性。”’印宗聞說，歡喜合掌，言：‘某甲講經，猶如瓦砾；仁者論義，猶如真金。’於是為慧能剃發，願事為師。慧能遂於菩提樹下，開東山法門。

“慧能於東山得法，辛苦受盡，命似懸絲。今日得與使君、官僚、僧尼、道俗同此一會，莫非累劫之缘！亦是過去生中供養諸佛，同種善根，方始得聞如上頓教得法之因。教是先聖所傳，不是慧能自智。願聞先聖教者，各令淨心，聞了各自除疑，如先代聖人無別。”

一眾聞法，歡喜作礼而退。