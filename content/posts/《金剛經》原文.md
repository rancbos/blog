---
title: "《金剛經》原文"
date: 2020-12-31T20:50:52+08:00
tags: 
- 《金刚经》
categories: 
- 佛
- 《金刚经》
draft: false
---

## 《金剛經》 第一品 法會因由分

如是我聞，一時，佛在捨衛國祗樹給孤獨園，與大比丘眾千二百五十人俱。爾時，世尊食時，著衣持钵，入捨衛大城乞食。於其城中，次第乞已，還至本處。飯食讫，收衣钵，洗足已，敷座而坐。

## 《金剛經》 第二品 善現啟請分

時，長老須菩提在大眾中即從座起，偏袒右肩，右膝著地，合掌恭敬而白佛言：“希有！世尊！如來善護念諸菩萨，善付嘱諸菩萨。世尊！善男子、善女人，發阿耨多羅三藐三菩提心，雲何應住，雲何降伏其心？”

佛言：“善哉，善哉。須菩提！如汝所說，如來善護念諸菩萨，善付嘱諸菩萨。汝今谛聽！當為汝說：善男子、善女人，發阿耨多羅三藐三菩提心，應如是住，如是降伏其心。”

“唯然，世尊！願樂慾聞。”

## 《金剛經》 第三品 大乘正宗分

佛告須菩提：“諸菩萨摩诃萨應如是降伏其心！所有一切眾生之類：若卵生、若胎生、若濕生、若化生；若有色、若無色；若有想、若無想、若非有想非無想，我皆令入無餘涅槃而滅度之。如是滅度無量無數無邊眾生，實無眾生得滅度者。何以故？須菩提！若菩萨有我相、人相、眾生相、寿者相，即非菩萨。”

## 《金剛經》 第四品 妙行無住分

“複次，須菩提！菩萨於法，應無所住，行於布施，所謂不住色布施，不住聲香味觸法布施。須菩提！菩萨應如是布施，不住於相。何以故？若菩萨不住相布施，其福德不可思量。須菩提！於意雲何？東方虛空可思量不？”

“不也，世尊！”

“須菩提！南西北方四維上下虛空可思量不？”

“不也，世尊！”

“須菩提！菩萨無住相布施，福德亦複如是不可思量。須菩提！菩萨但應如所教住。”

## 《金剛經》 第五品 如理實見分

“須菩提！於意雲何？可以身相見如來不？”

“不也，世尊！不可以身相得見如來。何以故？如來所說身相，即非身相。”

佛告須菩提：“凡所有相，皆是虛妄。若見諸相非相，即見如來。”

## 《金剛經》 第六品 正信希有分

須菩提白佛言：“世尊！頗有眾生，得聞如是言說章句，生實信不？”

佛告須菩提：“莫作是說。如來滅後，後五百歲，有持戒修福者，於此章句能生信心，以此為實，當知是人不於一佛二佛三四五佛而種善根，已於無量千萬佛所種諸善根，聞是章句，乃至一念生淨信者，須菩提！如來悉知悉見，是諸眾生得如是無量福德。何以故？是諸眾生無複我相、人相、眾生相、寿者相；無法相，亦無非法相。何以故？是諸眾生若心取相，則為著我人眾生寿者。若取法相，即著我人眾生寿者。何以故？若取非法相，即著我人眾生寿者，是故不應取法，不應取非法。以是義故，如來常說：‘汝等比丘，知我說法，如筏喻者；法尚應捨，何況非法。’”

## 《金剛經》 第七品 無得無說分

“須菩提！於意雲何？如來得阿耨多羅三藐三菩提耶？如來有所說法耶？”

須菩提言：“如我解佛所說義，無有定法名阿耨多羅三藐三菩提，亦無有定法，如來可說。何以故？如來所說法，皆不可取、不可說、非法、非非法。所以者何？一切聖贤，皆以無為法而有差別。”

## 《金剛經》 第八品 依法出生分

“須菩提！於意雲何？若人滿三千大千世界七寶以用布施，是人所得福德，寧為多不？”

須菩提言：“甚多，世尊！何以故？是福德即非福德性，是故如來說福德多。”

“若複有人，於此經中受持，乃至四句偈等，為他人說，其福勝彼。何以故？須菩提！一切諸佛，及諸佛阿耨多羅三藐三菩提法，皆從此經出。須菩提！所謂佛法者，即非佛法。”

## 《金剛經》 第九品 一相無相分

“須菩提！於意雲何？須陀洹能作是念：‘我得須陀洹果’不？”

須菩提言：“不也，世尊！何以故？須陀洹名為入流，而無所入，不入色聲香味觸法，是名須陀洹。”

“須菩提！於意雲何？斯陀含能作是念：‘我得斯陀含果’不？”

須菩提言：不也，世尊！何以故？斯陀含名一往來，而實無往來，是名斯陀含。”

“須菩提！於意雲何？阿那含能作是念：‘我得阿那含果’不？”

須菩提言：“不也，世尊！何以故？阿那含名為不來，而實無不來，是名阿那含。”

“須菩提！於意雲何？阿羅漢能作是念，‘我得阿羅漢道’不？”

須菩提言：“不也，世尊！何以故？實無有法名阿羅漢。世尊！若阿羅漢作是念：‘我得阿羅漢道’，即著我人眾生寿者。世尊！佛說我得無诤三昧，人中最為第一，是第一離慾阿羅漢。我不作是念：‘我是離慾阿羅漢’。世尊！我若作是念：‘我得阿羅漢道’，世尊則不說須菩提是樂阿蘭那行者！以須菩提實無所行，而名須菩提是樂阿蘭那行。”

## 《金剛經》 第十品 莊嚴淨土分

佛告須菩提：“於意雲何？如來昔在燃燈佛所，於法有所得不？”

“不也，世尊！如來在燃燈佛所，於法實無所得。”

“須菩提！於意雲何？菩萨莊嚴佛土不？”

“不也，世尊！何以故？莊嚴佛土者，即非莊嚴，是名莊嚴。”

“是故須菩提！諸菩萨摩诃萨應如是生清淨心，不應住色生心，不應住聲香味觸法生心，應無所住而生其心。須菩提！譬如有人，身如須彌山王，於意雲何？是身為大不？”

須菩提言：“甚大，世尊！何以故？佛說非身，是名大身。”

## 《金剛經》 第十一品 無為福勝分

“須菩提！如恆河中所有沙數，如是沙等恆河，於意雲何？是諸恆河沙寧為多不？”

須菩提言：“甚多，世尊！但諸恆河尚多無數，何況其沙。”

“須菩提！我今實言告汝：若有善男子、善女人，以七寶滿爾所恆河沙數三千大千世界，以用布施，得福多不？”

須菩提言：“甚多，世尊！”

佛告須菩提：“若善男子、善女人，於此經中，乃至受持四句偈等，為他人說，而此福德勝前福德。”

## 《金剛經》 第十二品 尊重正教分

“複次，須菩提！隨說是經，乃至四句偈等，當知此處，一切世間、天人、阿修羅，皆應供養，如佛塔庙，何況有人盡能受持讀诵。須菩提！當知是人成就最上第一希有之法，若是經典所在之處，則為有佛，若尊重弟子。”

## 《金剛經》 第十三品 如法受持分

爾時，須菩提白佛言：“世尊！當何名此經，我等雲何奉持？”

佛告須菩提：“是經名為《金剛般若波羅蜜》，以是名字，汝當奉持。所以者何？須菩提！佛說般若波羅蜜，即非般若波羅蜜。須菩提！於意雲何？如來有所說法不？”

須菩提白佛言：“世尊！如來無所說。”

“須菩提！於意雲何？三千大千世界所有微尘是為多不？”

須菩提言：“甚多，世尊！”

“須菩提！諸微尘，如來說非微尘，是名微尘。如來說：世界，非世界，是名世界。須菩提！於意雲何？可以三十二相見如來不？”

“不也，世尊！何以故？如來說：三十二相，即是非相，是名三十二相。”

“須菩提！若有善男子、善女人，以恆河沙等身命布施；若複有人，於此經中，乃至受持四句偈等，為他人說，其福甚多。”

## 《金剛經》 第十四品 離相寂滅分

爾時，須菩提聞說是經，深解義趣，涕淚悲泣，而白佛言：“希有，世尊！佛說如是甚深經典，我從昔來所得慧眼，未曾得聞如是之經。世尊！若複有人得聞是經，信心清淨，則生實相，當知是人，成就第一希有功德。世尊！是實相者，即是非相，是故如來說名實相。世尊！我今得聞如是經典，信解受持不足為難，若當來世，後五百歲，其有眾生，得聞是經，信解受持，是人則為第一希有。何以故？此人無我相、人相、眾生相、寿者相。所以者何？我相即是非相、人相、眾生相、寿者相，即是非相。何以故？離一切諸相，則名諸佛。”

佛告須菩提：“如是！如是！若複有人得聞是經，不驚、不怖、不畏，當知是人甚為希有。何以故？須菩提！如來說第一波羅蜜，非第一波羅蜜，是名第一波羅蜜。須菩提！忍辱波羅蜜，如來說非忍辱波羅蜜，是名忍辱波羅蜜。何以故？須菩提！如我昔為歌利王割截身體，我於爾時，無我相、無人相、無眾生相、無寿者相。何以故？我於往昔節節支解時，若有我相、人相、眾生相、寿者相，應生嗔恨。須菩提！又念過去於五百世作忍辱仙人，於爾所世，無我相、無人相、無眾生相、無寿者相。是故須菩提！菩萨應離一切相，發阿耨多羅三藐三菩提心，不應住色生心，不應住聲香味觸法生心，應生無所住心。若心有住，即為非住。是故佛說：‘菩萨心不應住色布施。’須菩提！菩萨為利益一切眾生，應如是布施。如來說：一切諸相，即是非相。又說：一切眾生，即非眾生。須菩提！如來是真語者、實語者、如語者、不诳語者、不異語者。須菩提！如來所得法，此法無實無虛。須菩提，若菩萨心住於法而行布施，如人入暗，即無所見。若菩萨心不住法而行布施，如人有目，日光明照，見種種色。須菩提！當來之世，若有善男子、善女人，能於此經受持讀诵，則為如來以佛智慧，悉知是人，悉見是人，皆得成就無量無邊功德。”

## 《金剛經》 第十五品 持經功德分

“須菩提！若有善男子、善女人，初日分以恆河沙等身布施，中日分複以恆河沙等身布施，後日分亦以恆河沙等身布施，如是無量百千萬億劫以身布施；若複有人，聞此經典，信心不逆，其福勝彼，何況書寫、受持、讀诵、為人解說。須菩提！以要言之，是經有不可思議、不可稱量、無邊功德。如來為發大乘者說，為發最上乘者說。若有人能受持讀诵，廣為人說，如來悉知是人，悉見是人，皆得成就不可量、不可稱、無有邊、不可思議功德。如是人等，即為荷擔如來阿耨多羅三藐三菩提。何以故？須菩提！若樂小法者，著我見、人見、眾生見、寿者見，則於此經，不能聽受讀诵、為人解說。須菩提！在在處處，若有此經，一切世間、天、人、阿修羅，所應供養；當知此處則為是塔，皆應恭敬，作礼圍绕，以諸華香而散其處。”

## 《金剛經》 第十六品 能淨業障分

“複次，須菩提！若善男子、善女人，受持讀诵此經，若為人輕贱，是人先世罪業，應墮惡道，以今世人輕贱故，先世罪業則為消滅，當得阿耨多羅三藐三菩提。”

“須菩提！我念過去無量阿僧祗劫，於燃燈佛前，得值八百四千萬億那由他諸佛，悉皆供養承事，無空過者，若複有人， 於後末世，能受持讀诵此經，所得功德，於我所供養諸佛功德，百分不及一，千萬億分、乃至算數譬喻所不能及。須菩提！若善男子、善女人，於後末世，有受持讀诵此經，所得功德，我若具說者，或有人聞，心即狂亂，狐疑不信。須菩提！當知是經義不可思議，果報亦不可思議。”

## 《金剛經》 第十七品 究竟無我分

爾時，須菩提白佛言：“世尊！善男子、善女人，發阿耨多羅三藐三菩提心，雲何應住？雲何降伏其心？”

佛告須菩提：“善男子、善女人，發阿耨多羅三藐三菩提者，當生如是心，我應滅度一切眾生。滅度一切眾生已，而無有一眾生實滅度者。

何以故？須菩提！若菩萨有我相、人相、眾生相、寿者相，即非菩萨。所以者何？須菩提！實無有法發阿耨多羅三藐三菩提者。”

“須菩提！於意雲何？如來於燃燈佛所，有法得阿耨多羅三藐三菩提不？”

“不也，世尊！如我解佛所說義，佛於燃燈佛所，無有法得阿耨多羅三藐三菩提。”

佛言：“如是！如是！須菩提！實無有法如來得阿耨多羅三藐三菩提。須菩提！若有法得阿耨多羅三藐三菩提，燃燈佛則不與我授記：汝於來世，當得作佛，號釋迦牟尼。以實無有法得阿耨多羅三藐三菩提，是故燃燈佛與我授記，作是言：‘汝於來世，當得作佛，號釋迦牟尼。’何以故？如來者，即諸法如義。若有人言：‘如來得阿耨多羅三藐三菩提’。須菩提！實無有法，佛得阿耨多羅三藐三菩提。須菩提！如來所得阿耨多羅三藐三菩提，於是中無實無虛。是故如來說：一切法皆是佛法。須菩提！所言一切法者，即非一切法，是故名一切法。須菩提！譬如人身長大。”

須菩提言：“世尊！如來說：人身長大，即為非大身，是名大身。”

“須菩提！菩萨亦如是。若作是言：‘我當滅度無量眾生’，即不名菩萨。何以故？須菩提！無有法名為菩萨。是故佛說：一切法無我、無人、無眾生、無寿者。須菩提！若菩萨作是言，‘我當莊嚴佛土’，是不名菩萨。何以故？如來說：莊嚴佛土者，即非莊嚴，是名莊嚴。須菩提！若菩萨通達無我法者，如來說名真是菩萨。”

## 《金剛經》 第十八品 一體同觀分

“須菩提！於意雲何？如來有肉眼不？”

“如是，世尊！如來有肉眼。”

“須菩提！於意雲何？如來有天眼不？”

“如是，世尊！如來有天眼。”

“須菩提！於意雲何？如來有慧眼不？”

“如是，世尊！如來有慧眼。”

“須菩提！於意雲何？如來有法眼不？”

“如是，世尊！如來有法眼。”

“須菩提！於意雲何？如來有佛眼不？”

“如是，世尊！如來有佛眼。”

“須菩提！於意雲何？恆河中所有沙，佛說是沙不？”

“如是，世尊！如來說是沙。”

“須菩提！於意雲何？如一恆河中所有沙，有如是等恆河，是諸恆河所有沙數，佛世界如是，寧為多不？”

“甚多，世尊！”

佛告須菩提：“爾所國土中，所有眾生，若幹種心，如來悉知。何以故？如來說：諸心皆為非心，是名為心。所以者何？須菩提！過去心不可得，現在心不可得，未來心不可得。”

## 《金剛經》 第十九品 法界通分分

“須菩提！於意雲何？若有人滿三千大千世界七寶以用布施，是人以是因缘，得福多不？”

“如是，世尊！此人以是因缘，得福甚多。”

“須菩提！若福德有實，如來不說得福德多；以福德無故，如來說得福德多。”

## 《金剛經》 第二十品 離色離相分

“須菩提！於意雲何？佛可以具足色身見不？”

“不也，世尊！如來不應以具足色身見。何以故？如來說：具足色身，即非具足色身，是名具足色身。”

“須菩提！於意雲何？如來可以具足諸相見不？”

“不也，世尊！如來不應以具足諸相見。何以故？如來說：諸相具足，即非具足，是名諸相具足。”

## 《金剛經》 第二十一品 非說所說分

“須菩提！汝勿謂如來作是念：‘我當有所說法。’莫作是念，何以故？若人言：如來有所說法，即為谤佛，不能解我所說故。須菩提！說法者，無法可說，是名說法。”

爾時，慧命須菩提白佛言：“世尊！頗有眾生，於未來世，聞說是法，生信心不？”

佛言：“須菩提！彼非眾生，非不眾生。何以故？須菩提！眾生眾生者，如來說非眾生，是名眾生。”

## 《金剛經》 第二十二品 無法可得分

須菩提白佛言：“世尊！佛得阿耨多羅三藐三菩提，為無所得耶？”

佛言：“如是，如是。須菩提！我於阿耨多羅三藐三菩提乃至無有少法可得，是名阿耨多羅三藐三菩提。”

## 《金剛經》 第二十三品 淨心行善分

複次，須菩提！是法平等，無有高下，是名阿耨多羅三藐三菩提；以無我、無人、無眾生、無寿者，修一切善法，即得阿耨多羅三藐三菩提。須菩提！所言善法者，如來說即非善法，是名善法。

## 《金剛經》 第二十四品 福智無比分

“須菩提！若三千大千世界中所有諸須彌山王，如是等七寶聚，有人持用布施；若人以此《般若波羅蜜經》，乃至四句偈等，受持、為他人說，於前福德百分不及一，百千萬億分，乃至算數譬喻所不能及。”

## 《金剛經》 第二十五品 化無所化分

“須菩提！於意雲何？汝等勿謂如來作是念：‘我當度眾生。’須菩提！莫作是念。何以故？實無有眾生如來度者。若有眾生如來度者，如來則有我、人、眾生、寿者。須菩提！如來說：‘有我者，則非有我，而凡夫之人以為有我。’須菩提！凡夫者，如來說即非凡夫。”

## 《金剛經》 第二十六品 法身非相分

“須菩提！於意雲何？可以三十二相觀如來不？”

須菩提言：“如是！如是！以三十二相觀如來。”

佛言：“須菩提！若以三十二相觀如來者，轉輪聖王即是如來。”

須菩提白佛言：“世尊！如我解佛所說義，不應以三十二相觀如來。”

爾時，世尊而說偈言：“若以色見我，以音聲求我，是人行邪道，不能見如來”

## 《金剛經》 第二十七品 無斷無滅分

“須菩提！汝若作是念：‘如來不以具足相故，得阿耨多羅三藐三菩提。’須菩提！莫作是念，‘如來不以具足相故，得阿耨多羅三藐三菩提。’須菩提！汝若作是念，發阿耨多羅三藐三菩提心者，說諸法斷滅。莫作是念！何以故？發阿耨多羅三藐三菩提心者，於法不說斷滅相。”

## 《金剛經》 第二十八品 不受不貪分

“須菩提！若菩萨以滿恆河沙等世界七寶布施；若複有人知一切法無我，得成於忍，此菩萨勝前菩萨所得功德。須菩提！以諸菩萨不受福德故。”

須菩提白佛言：“世尊！雲何菩萨不受福德？”“須菩提！菩萨所作福德，不應貪著，是故說不受福德。”

## 《金剛經》 第二十九品 威仪寂淨分

“須菩提！若有人言：如來若來若去、若坐若卧，是人不解我所說義。何以故？如來者，無所從來，亦無所去，故名如來。”

## 《金剛經》 第三十品 一合理相分

“須菩提！若善男子、善女人，以三千大千世界碎為微尘，於意雲何？是微尘眾寧為多不？”

“甚多，世尊！何以故？若是微尘眾實有者，佛則不說是微尘眾，所以者何？佛說：微尘眾，即非微尘眾，是名微尘眾。世尊！如來所說三千大千世界，即非世界，是名世界。何以故？若世界實有，即是一合相。如來說：‘一合相，即非一合相，是名一合相。’須菩提！一合相者，即是不可說，但凡夫之人貪著其事。”

## 《金剛經》 第三十一品 知見不生分

“須菩提！若人言：佛說我見、人見、眾生見、寿者見。須菩提！於意雲何？是人解我所說義不？”

“不也，世尊！是人不解如來所說義。何以故？世尊說：我見、人見、眾生見、寿者見，即非我見、人見、眾生見、寿者見，是名我見、人見、眾生見、寿者見。”

“須菩提！發阿耨多羅三藐三菩提心者，於一切法，應如是知，如是見，如是信解，不生法相。須菩提！所言法相者，如來說即非法相，是名法相。”

## 《金剛經》 第三十二品 應化非真分

“須菩提！若有人以滿無量阿僧祗世界七寶持用布施，若有善男子、善女人發菩提心者，持於此經，乃至四句偈等，受持讀诵，為人演說，其福勝彼。雲何為人演說，不取於相，如如不動。何以故？”

“一切有為法，如夢幻泡影，如露亦如電，應作如是觀”佛說是經已，長老須菩提及諸比丘、比丘尼、優婆塞、優婆夷，一切世間、天、人、阿修羅，聞佛所說，皆大歡喜，信受奉行。